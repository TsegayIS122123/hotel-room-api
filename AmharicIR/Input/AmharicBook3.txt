1.1. ዳራ
በሀገራችን ከ1993 ዓ.ም ጀምሮ በየአራት አመቱ ሀገር አቀፍ የትምህርት ቅበላ የዳሰሳ ጥናቶች
ይካሄዳሉ፡፡ ከእነዚህ ጥናቶች በተጨማሪ በ2003 ዓ.ም በመጀመሪያ ደረጃ ት/ቤት ተማሪዎች የማንበብ
ብቃት ላይ የዳሰሳ ጥናት ተደርጓል፡፡ ሁሉም የዳሰሳ ጥናቶች ያመላከቱት የተማሪዎች የመማር ብቃት
አስደንጋጭ መሆኑን ነው፡፡ ለአብነት ያህል በጥናቱ ውስጥ ከተካተቱት የ2ኛ እና የ3ኛ ክፍል ህፃናት
መካከል የማንበብ ችሎታን ምዘና ወስደው በአፍ መፍቻ ቋንቋቸው አንድም ቃል እንኳን ማንበብ
ያልቻሉ ህፃናት በርካታ ናቸው፡፡ ውጤቱም በአማራ ክልል ሁኔታ ሲታይ 2ኛ ክፍል ካጠናቀቁ
ተማሪዎች መካከል በዓለም አቀፍ ስታንዳርድ መሠረት ማንበብ የቻሉ ህፃናት 1.7 % ብቻ ሲሆኑ
አንድም የአማርኛ ቃል ማንበብ ያልቻሉት ደግሞ 27.5% መሆናቸው በጥናቱ ተረጋግጧል፡፡በተመሳሳይ
ሆኔታ ከ3ኛ ክፍል ተማሪወች ዉስጥ 17 % ያህሉ ከተሰጣቸው ቃላት መካከል አንድም ቃል ማንበብ
ያልቻሉ መሆኑ ታውቋል። እንደሚታወቀው የማንበብና የመጻፍ ክህሎት መዳበር ሌሎች የትምህርት
አይነቶችን ለመማር መሰረት ነው። ይሁን እንጅ በጥናቱ የተገኘው ውጤት የተማሪዎችን የንባብ ችሎታ
ዝቅተኛነት በግልጽ ያሳያል።
ከሀገር ውስጥና ከውጭ ሀገር የተውጣጣ የባለሙያዎች ቡድንም አድሱ የአመቋ ስርአተ ትምህርት
እስከሚዘጋጅበት ጊዜ ድረስ በነበረው የአመቋ ስርአተ ትምህርት ላይ ግምገማ አካሂዷል፡፡ በዚህ
የግምገማ ውጤት መሰረት በሀገራችን የነበረው የአመቋ ስርዐተ ትምህርት የማንበብና የመጻፍ ክህሎትን
ለማስተማር የሚረዱ ስልቶች ተገቢ እንዳልነበሩ ተረጋግጧል። ይህንን ችግር ከግምት ውስጥ በማስገባት
የትምህርት ሚኒስቴርና አጋር የልማት ድርጅቶች ችግሩን መፍታት የሚያስችል ፕሮጀክት ቀርጸው
ተግባራዊ ማድረግ እንዳለባቸው ስምምነት ላይ ደረሰዋል፡፡ በዚህም ስምምነት መሰረት ከተፈጠሩት
ፕሮጀክቶች መካከል አንዱና ዋናው READ TA ይባላል፡፡
በመጀመሪያ ደረጃ በአመቋ ስርዐተ ትምህርት ውስጥ የማንበብና የመጻፍ ክህሎትን ለማሻሻል የሚደረገውን
ጥረት ለማገዝ READ TA ፕሮጀክት ለትምህርት ሚኒስቴርና ለክልል ትምህርት ቢሮዎች ሙያዊ
ድጋፍ በመስጠት ላይ ይገኛል። ፕሮጀክቱ ሥራውን የጀመረው ከ1ኛ-8ኛ ክፍል ያለውን የሐገር አቀፉን
የአመቋ ስርአተ ትምህርትን፣ መርሃ ትምህርትን፣ የተማሪን መማሪያ መጽሐፍና የመምህርን መምሪያ
በመከለስ ሲሆን ይህም ክለሳ የተካሄደው በሰባት ቋንቋዎች ነው፡፡ ክለሳውም በሁለት ዙር የተካሄደ
ሲሆን በመጀሪያው ዙር ከ1ኛ-4ኛ፣ በሁለተኛው ዙር ደግሞ ከ5ኛ-8ኛ ላሉት ክፍሎች የተሰራ ነው፡፡
ከዚህም በተጨማሪ ፕሮጀክቱ የቅደመ ሥራ ላይ እና የሥራ ላይ ሥልጠና ተግባራት አቀናጅቶ በመስራት
ላይ ይገኛል፡፡ በመሆኑም አዲስ ተከልሰው የተዘጋጁትን የአፍ መፍቻ ቋንቋ መጻህፍት በአግባቡ
ለመተግበር እንዲያመች ያስችለቸው ዘንድ ሁሉም የመጀመሪያ ደረጃ የአፍ መፍቻ ቋንቋ መምህራን
የ10 ቀናት የሥራ ላይ ሥልጠና እንዲወስዱ ተደርጓል፡፡ ስለሆነም የተከለሰው ሥርዓተ ትምህርት
በክልላችን ከ2008 ዓ.ም ጀምሮ ሥራ ላይ ውሏል፡፡ ምንም እንኳን በተሰጠው ሥልጠና መሠረት ስርዐተ
ትምህርቱ በአግባቡ ይተገበራል ለማለት ጊዜዉ ገና ቢሆንም አዲስ የተዘጋጁት መጻህፍት አቀራረብ
የአፈ መፍቻ ቋንቋ መምህራን ከዚህ በፊት ከለመዱት አቀራረብ የተለየ በመሆኑ በሥራ ላይ የተለያዩ
ሙያዊ ከፍተቶች ሊገጥሟቸው ይችላል ተብሎ ይታሰባል፡፡ በመሆኑም ለመምህራን ከተሰጣቸው
የአስር ቀን ሥልጠና በተጨማሪ ተከታታይነት ያለው ሙያዊ ድጋፍ መስጠት የሚያስችል የማማከር
አገልግሎት ማንዋል ተዘጋጅቷል፡፡የሕዝብ በዓላትን እና የበዓላትን አከባበር  
ለመወሰን የተዘጋጀው  
ረቂቅ አዋጅ  
አጭር ማብራሪያ  
ታህሳስ 2016 ዓ.ም. 
መግቢያ 
የሕዝብ በዓላት ለዜጎች ሥነ-ምግባርና ስነ-ልቦና ግንባታ እንዲሁም ለሀገርና ለህዝብ ያላቸው 
ማህበራዊና ኢኮኖሚያዊ ፋይዳ ከፍተኛ በመሆኑ  ሕጋዊ እውቅና መስጠት እና በብሔራዊ ደረጃ 
እንዲከበሩ ማድረግ ያስፈልጋል፡፡ የሕዝብ በዓላት ኃይማኖታዊ፣ ባህላዊ እና ታሪካዊ 
ሥርዓታቸውን ጠብቀው የሀገር እና የህዝብን ክብርና ጥቅም በሚያስጠብቅ ሁኔታ በሰላም፣ 
በድምቀት እና የዜጎችን የእርስ በእርስ መልካም ግንኙነትና መተሳሰብ በሚያጎለብት መልኩ 
እንዲከበሩ ለማድረግ የበዓላቱን አከባበር በሕግ መደንገግ መሰረታዊ ጉዳይ ነው፡፡  
የህዝብ በዓላትና የእረፍት ቀናት አዋጅ ቁጥር 16/1967 (እንደተሻሻለ) የህዝብ በዓላትንና 
የእረፍት ቀንን የወሰነና በብሔራዊ ደረጃ እንዲከበሩ የደነገገ ቢሆንም የበዓላቱን የአከባበር ሁኔታ 
በዝርዝር ያልደነገገና በዓላቱ ኃይማኖታዊ፣ ባህላዊ እና ታሪካዊ ሥርዓታቸውን ጠብቀው የዜጎችን 
የእርስ በእርስ መልካም ግንኙነትና መተሳሰብ በሚያጎለብት እንዲሁም የሀገርና የህዝብን ክብርና 
እሴት በጠበቀ መልኩ በድምቀት የሚከበሩበትን ሁኔታ በግልጽ ያልደነገገ በመሆኑ የበዓላቶቹ 
አከባበር በሚፈለገው ልክ በዓለምአቀፍ ደረጃ ጎልቶተው እየወጡና እየታወቁ እንዲሁም ሊያስገኙ 
የሚችሉትን ማህበራዊና ኢኮኖሚያዊ ጥቅም እያስገኙ ነው ለማለት አያስደፍርም።ስለሆነም 
መንግስት በኃይማኖት እንዲሁም ኃይማኖት በመንግስት ጉዳይ ጣልቃ ያለመግባት ሕገ
መንግስታዊ መርህን ባከበረ ሁኔታ የሕዝብ በዓላት አስፈላጊው የመንግስት ጥበቃና ትኩረት 
ተሰጥቷቸው ኃይማኖታዊ፣ ባህላዊ እና ታሪካዊ ሥርዓታቸውን ጠብቀው በድምቀት፣ በሰላም እና 
የዜጎችን የእርስ በእርስ መልካም ግንኙነትና መተሳሰብ በሚያጎለብት እንዲሁም የሀገር እና 
የህዝብን ማህበራዊና ኢኮኖሚያ ጥቅም በሚያጎለብት ሁኔታ እንዲከበሩ ለማድረግ አዲስ የህዝብ 
በዓላትንና የእረፍት ቀንን በዝርዝር ለመወሰን የሚያስችል ህግ ማውጣት በማስፈለጉ ረቂቅ አዋጁ 
እንዲዘጋጅ ተደርጓል፡፡  
አዋጁን የማውጣት አስፈላጊነት 
የህዝብ በዓላትና የእረፍት ቀናት በሥነ-ምግባር የታነፀ ሀገር ወዳድ ማህበረሰብ ለመገንባት ብሎም 
ለሀገርና ህዝብ ያላቸው ማህበራዊና ኢኮኖሚያዊ ፋይዳ ከፍተኛ በመሆኑ ህጋዊ እውቅና መስጠት 
እና የህዝብ በዓላት ኃይማኖታዊ፣ ባህላዊና ታሪካዊ ሥርዓታቸውን ጠብቀው በሀገርአቀፍ ደረጃ 
በድምቀት የሚከበሩበትን ህጋዊ ሥርዓት መዘርጋት እጅግ አስፈላጊ ነው፡፡  
በአዋጅ የመደንገጉና አዲስ አዋጅ የማውጣቱ አስፈላጊነት 
ህግ እንዲወጣላቸው የተፈለጉት የህዝብ በዓላትና የእረፍት ቀናት የሚከበሩት በሀገርአቀፍ ደረጃ 
በመሆኑ እነዚህን ጉዳዮች የሚመለከቱ ድንጋጌዎች በሀገርአቀፍ ደረጃ ተፈፃሚነት ባለው ህግ 
ማለትም በአዋጅ እንዲወሰኑ ማድረጉ ተገቢነት ስለሚኖረው በአዋጅ እንዲወሰኑ ተደርጓል፡፡ 
ከዚሁ ጋር በተያያዘ ነባሩ የህዝብ በዓላትና የእረፍት ቀን መወሰኛ አዋጅ ቁጥር 16/1967 
(እንደተሻሻለ) የህዝብ በዓላት ሊያበረክቱ የሚችሉትን ማህበራዊና ኢኮኖሚያዊ ጥቅም ሊያስገኝ 
በሚችል መልኩ በድምቀት የሚከበሩበትን ዝርዝር የአከባበር ሥርዓት ያላስቀመጠ፣ ለበዓላቱ 
አከባበር ከመንግስት የሚጠበቀውን ሰላምና ደህንነት የማስጠበቅ እንዲሁም በቂ የሚዲያ ሽፋን 
የመስጠት ኃላፊነት የማያስቀምጥ በመሆኑ፣  በአጠቃላይ በርካታ ክፍተቶች የነበሩበት በመሆኑ 
እና በተደጋጋሚ ሲሻሻል የቆየ በመሆኑ ነባሩን አዋጅ ከማሻሻል ይልቅ ሙሉ በሙሉ በአዲስ 
አዋጅ መተካት አስፈላጊ ስለሆነ አዲስ አዋጅ እንዲዘጋጅ ተደርጓል፡፡ 
አዋጁን የማውጣት ስልጣን 
የህዝብ በዓላትና የእረፍት ቀናት የጊዜ ቀመርን መሰረት በማድረግ የሚሰሉ በመሆናቸው እና 
በኢ.ፌ.ዴ.ሪ ህገ-መንግስት አንቀጽ 55(2)(ረ) መሰረት በሀገርአቀፍ ደረጃ ተፈፃሚነት ያለው አንድ 
ወጥ የጊዜ ቀመርን የሚመለከት ህግ የማውጣት ስልጣን የፌዴራል መንግስቱ ህግ አውጪ አካል 
(የህዝብ ተወካዮች ምክር ቤት) በመሆኑ አዋጁን የማውጣት ስልጣን የፌዴራል መንግስቱ ነው፤ 
ስለሆነም ረቂቅ አዋጁ በፌዴራል መንግስት እንዲረቀቅ ተደርጓል፡፡ 
የረቂቅ አዋጁ ዓላማ 
የረቂቅ አዋጁ ዋና ዓላማ ህዝባዊ በዓላት በመወሰን፣ ህጋዊ እውቅና በመስጠት   እና ለህዝባዊ 
በዓላት አከባበር አስፈላጊውን ጥበቃና የሚዲያ ሽፋን ከመንግስት እንዲያገኙ በማድረግ ህዝባዊ 
በዓላት ኃይማኖታዊ፣ ባህላዊ፣ ታሪካዊ እና ማህበረሰባዊ ሥርዓታቸውንና እሴታቸውን በጠበቀ 
ሁኔታ በሰላምና በድምቀት እዲከበሩ በማድረግ ያላቸውን ማህበራዊና ኢኮኖሚያዊ ፋይዳ ማሳደግ 
ነው። 
የቅድመ-ማርቀቅ ሂደት 
ረቂቅ አዋጁን ማዘጋጀት ከመጀመሩ በፊት የጠቅላይ ሚኒስቴር ጽህፈት ቤት እና የፍትህ 
ሚኒስቴር ከፍተኛ ኃላፊዎች በነባር የህዝብ በዓላትንና የእረፍት ቀንን ለመወሰን በወጡ ህጎችና 
አፈፃፀማቸው ዙሪያ የሚታዩ የህግና የአተገባበር ችግሮችን መነሻ በማድረግ ነባሮቹን ህጎች ሊተካ 
የሚችል አዲስ አዋጅ በማርቀቁ አስፈላጊነት ዙሪያ ከተወያዩና መግባባት ላይ ከደረሱ በኋላ ለህግ 
ማርቀቅ ባለሙያዎች ረቂቁን የማዘጋጀት ሥራ እንዲጀምሩ የሥራ አቅጣጫ በመስጠት ሥራው 
እንዲጀመር ተደርጓል፡፡ በከፍተኛ ኃላፊዎች የሥራ አቅጣጫ ከተሰጠ በኋላም አርቃቂ 
ባለሙያዎች በቀጥታ ወደ ማርቀቅ ሥራው ከመግባታቸው በፊት የነባር ህጎችን ክፍተት 
የመለየትና ክፍተቶቹ ከህገ-መንግስቱ፣ አገሪቱ ከተቀበለቻቸው ዓለምአቀፍ ስምምነቶች እና 
ከሌሎች የሀገሪቱ ህጎች ጋር በተጣጣመ እና ለሀገርና ለህዝብ ማህበራዊና ኢኮኖሚያዊ ጠቀሜታ 
ሊያስገኙ በሚችሉበት አግባብ የሚስተካከሉበትን ሁኔታ የማገናዘብ ሥራዎች እንዲሰሩ ተደርጓል። 
የረቂቅ አዋጁ አደረጃጀት 
ረቂቅ አዋጁ በ 3 ክፍሎች እና 19 አንቀፆች እንዲደራጅ ተደርጓል፡፡ ይሄውም፡- ክፍል 1 
ጠቅላላ ድንጋጌዎችን የሚሸፈን ሲሆን ክፍል 3 ልዩ ልዩ ድንጋጌዎችን እንዲይዝ ተደርጎ 
ተደራጅቷል፡፡  
የረቂቅ አዋጁ ዋና ዋና ድንጋጌዎች ማብራሪያ 
አንቀጽ 1 “አጭር ርዕስ”፡- ረቂቅ አዋጁ የህዝብ በዓላትንና የእረፍት ቀናትን ለመወሰን እና 
የህዝብ በዓላትን አከባበር ለመደንገግ የወጣ ከመሆኑ ጋር ተያይዞ የረቂቅ አዋጁ አጭር ርዕስ 
“የሕዝብ በዓላትን፣ የእረፍት ቀናትን እና የበዓላትን አከባበር ለመወሰን የወጣ አዋጅ ቁጥር --
/2016” የሚል እንዲሆን ተደርጓል፡፡ 
አንቀጽ 2 “ትርጓሜ”፡- በዚህ አንቀጽ ስር በረቂቅ አዋጁ የተለያዩ ድንጋጌዎች ጥቅም ላይ የዋሉ 
ሆነው ለአዋጁ አረዳድና አፈፃፀም ሲባል ግልጽ ሊደረጉ የሚገባቸው የተወሰኑ ቃላትና ሀረጎች 
ትርጉም እንዲሰጣቸው ተደርጓል፡፡ ከእነዚህም መካከል “ብሔራዊ በዓል” ማለት የመላ 
ኢትዮጵያውያን በዓል ተደርጎ የሚታሰብና እንደሀገር ተከብሮ ወይም ታስቦ የሚውል በዓል 
ስለመሆኑ፣ “መንግስት” ማለት እንደአግባብነቱ የፌዴራል ወይም የክልል መንግስት ስለመሆኑ፣ 
“የመንግስት ተቋም” ማለት ሙሉ በሙሉ ወይም በከፊል በመንግስት በጀት የሚተዳደር እና 
የፌዴራል ወይም የክልል መንግስት ሥራዎች የሚከናወኑበት ማንኛውም ተቋም ስለመሆኑ፣ 
“መንግስታዊ ያልሆ ተቋም” ማለት ለትርፍ ወይም ለትርፍ ላልሆነ ዓላማ በህግ አግባብ የተቋቋመ 
ከመንግስት ተቋም ውጭ የሆነ ማንኛውም ድርጅት ስለመሆኑ ትርጉም ተሰጥቶባቸዋል፡፡  
አንቀጽ 3 “የተፈፃሚነት ወሰን”፡-  
ረቂቅ አዋጁ በሀገርአቀፍ ደረጃ የሚከበሩ የህዝብ በዓላትን የሚወስንና የህዝባዊ በዓላቱን አከባበር 
የሚደነግግ በመሆኑ የተፈፃሚነት ወሰኑ በመላ ሀገሪቱ እና በዓለምአቀፍ ህግ መሰረት የሀገሪቱ 
የግዛት አካል ተደርገው በሚቆጠሩት የሀገሪቱ ኤምባሲዎችና ቆንስላዎች ላይ ጭምር ተፈፃሚ 
እንዲሆን ተደርጓል፡፡ 
አንቀጽ 4 “ተከብረው የሚውሉ ብሔራዊ በዓላት”  
ረቂቅ አዋጁ 4 (አራት) ብሔራዊ በዓላትን በሀገርአቀፍ ደረጃ የሚከበሩ ብሔራዊ በዓላት 
ስለመሆናቸው ያስቀምጣል፤ በተጨማሪም እነዚህ ብሔራዊ በዓላት በልዩልዩ ስነ-ስርዓቶች 
ተከብረው እንደሚውሉና በበዓላቱ እለት የመንግስትና መንግስታዊ ያልሆኑ ቋማት በመርህ ደረጃ 
ለህዝብ አገልግሎት ዝግ እንደሚሆኑ ያስቀምጣል፡፡  
አንቀጽ 5 “ታስበው የሚውሉ በዓላት”  
ታስበው የሚውሉ በዓላት በልዩልዩ አስተማሪ በሆኑ ስርዓቶች ታስበው የሚውሉ ብሔራዊ በዓላት 
ሲሆኑ መደበኛ የመንግስትና መንግስታዊ ያልሆኑ ተቋማት ለህዝብ አገልግሎት ዝግ 
የማይደረጉባቸው ብሔራዊ በዓላት ስለመናቸው ተመላክቷል፡፡ 
አንቀጽ 6 “ኃይማኖታዊ በዓላት”  
በስሩ 5 (አምስት) በክርስትና ኃይማኖት ተከታየየዮች የሚከበረሩ እና 3 (ሶስት) በእስልምና 
ኃይማኖት ተከታዮች የሚከበሩ በድምሩ 8 ኃይማኖታዊ በዓላት በሀገርአቀፍ ደረጃ እንደሚከበሩ 
ይደነግጋል፡፡ 
አንቀጽ 7 “የህዝብ በዓላትና የእረፍት ቀናት ደመወዝ የሚከፈልባቸው ስለመሆናቸው” 
ታስበው ከሚውሉት ብሔራዊ በዓላት ውጪ ያሉ ተከብረው የሚውሉ ብሔራዊ በዓላት፣ እና 
ኃይማኖታዊ በዓላት መደበኛ ሥራ የማይሰራባቸው ቀናቶች ቢሆኑም በዓላቶቹ ሥራ 
እንዳይሰራባቸው የተፈለገው ለህዝብና ለሀገር የተሻለ ማህበራዊና ኢኮኖሚያዊ ፋይዳ 
እንደሚኖራቸው ታሳቢ ተደርጎ በመሆኑ ግልጽ ለማድረግ እና አከራካሪ ሁኔታ እንዳይፈጠር 
ለማድረግ ሲባል በዓላቱ በመንግስትም ሆነ መንግስታዊ ባልሆነ ተቋም ተቀጥሮ ለሚሰራ 
ማንኛውም ሰው ደመወዝ የሚከፈልባቸው ቀናቶች ስለመሆናቸው በግልጽ እንዲመላከት 
ተደርጓል፡፡ ይሁን እንጂ በዚህ አንቀጽ ንዑስ አንቀጽ 2 ስር በግልጽ እንደረመላከተው አሁን 
በስራ ላይ የሚገኘው የአሰሪና ሠራተኛ ጉዳይ አዋጅ ቁጥር 1156/2011 እና የፌዴራል መንግስት 
ሰራተኞች አዋጅ እንዲሁም በክልል የወጡ የመንግስት ሰራተኞች አዋጅ በእረፍት እና በበዓላት 
ቀናት ስለሚኖር የስራ ስምሪት እና የክፍያ አግባብ የተደነገጉትን ድንጋጌዎች የሚያስቀር 
እንዳልሆነ በግልጽ ማመላከት አስፈልጓል። የዚህም ምክንያቱ በአንድ በኩል እነኚህ ህጎች 
በበዓላት እና በእረፍት ቀናት የስራ ስምሪት ሊኖር እንደሚችል እና ይህ የስራ ስምሪት በምን 
አግባብ እንደሚሆን ዘርዘር ያለ ስርዓትን የዘረጉ በመሆኑ እንዲሁም በተጨባጭ አንዳንድ 
የመንግስት እና መንግስታዊ ያልሆኑ ተቋማት በበዓላት እና በእርፍት ቀናት ሰራተኞችን 
በተጨባጭ አሰማርተው እንደሚሰሩ የሚታወቅ መሆኑን ከግምት በማስገባት የዚህ አዋጅ ይህ 
ድንጋጌ እነዚህን ሁኔታዎች ከግምት ካላስገባ የተለያዩ ግራ መጋባቶችን እና ችግሮችን ሊፈጥር 
ይችላል በሚል ይህንን ለመከላከል ነው። 
አንቀጽ 8 “በህዝብ በዓላት እና በእረፍት ቀናት ሊሰጡ ወይም ሊሰሩ ስለሚችሉ አገልግሎቶችና 
ሥራዎች” 
በመርህ ደረጃ የህዝብ በዓላት እና የእረፍት ቀናት ሥራ የማይሰራባቸው ቀናቶች ቢሆኑም በልዩ 
ሁኔታ ለህዝብ የእለት ከእለት ኑሮና ደህንነት እጅግ አስፈላጊና ሊቋረጡ የማይገባቸው 
አገልግሎቶች እና ሥራዎች በግልጽ ተለይተው በበዓላት ወይም በእረፍት ቀናት ሊሰሩ 
እንደሚችሉ ተደንግጓል፡፡ ይህንን ዝርዝር ዝግ ዝርዝር አድረጎ መውሰዱ በተጨባጭ ሊፈጥረው 
የሚችለውን ችግር ከግምት በማስገባት በአንድ በኩል እንደየሁኔታው ታይቶ የስራ እና ክህሎት 
ሚኒስቴር በመመሪያ ተጨማሪ የስራ እና የአገልግሎት አይነቶችን በዚህ ዝርዝር ውስጥ ማስገባት 
እንዲችል የሚያስቸለው መመሪያ የማውጣት ስልጣንን በመስጠት በሌላ በኩል ደግሞ 
እንደየሁኔታው አስፈላጊ ሆኖ ሲገኝ አግባብነት ያለው የመንግስት አካል በሚያስተላልፈው ውሳኔ 
በበዓላት እና እርፍት ቀናት ክፍት የሚሆኑ የስራ እና አገልግሎት አይነቶች ሊኖሩ እንደሚችሉ 
ማመላከት አስፈላጊ ሆኖ ተገኝቷል።  
የብሔራዊ በዓላት አከባበር”፣ “ታስበው ስለሚውሉ ብሔራዊ በዓላት”፣ እና “የኃይማኖታዊ በዓላት 
አከባበር”  
በረቂቅ አዋጁ የተካተቱ በሀገርአቀፍ ደረጃ የሚከበሩ ብሔራዊ እና ኃይማኖታዊ በዓላት አከባበር 
አስመልክቶ በማህበረሱ ዘንድ የተለመዱ ባህላዊና ኃይማኖታዊ የአከባበር ሥርዓቶች እንደተጠበቁ 
ሆነው በፌዴራል ደረጃ የእያንዳንዱን በዓል አከባበር በዋዜማው እና በበዓሉ እለት ሊከወኑ 
ስለሚገባቸው ዋና ዋና ተግባራት፣ በመንግስት ሊደረግ ስለሚገባ የፀጥታ ማስከበር ሥራ እና 
ስለበዓሉ አከባበር ሊሰጥ ስለሚገባ የሚዲያ ሽፋን በመደንገግ ጭምር ብሔራዊና ኃይማኖታዊ 
በዓላቱ ኃይማኖታዊና ባህላዊ ወግና ሥርዓታቸውን ጠብቀው በድምቀት ሊከበሩ የሚችሉበት 
ሁኔታ እንዲቀመጥ ተደርጓል፡፡  
አንቀጽ 16 “የህዝባዊ በዓላት አከባበር በኢትዮጵያ ኤምባሲዎችና ቆንስላዎች” 
የኢትዮጵያ ኤምባሲዎችና ቆንስላዎች የኢትዮጵያ የየየግዛት አካል ተደርገው የሚወሰዱ 
ከመሆናቸው ጋር ተያይዞ በአዋጁ የተመለከቱ ህዝባዊ በዓላት በኤምባሲዎችና ቆንስላዎችም 
በአዋጁ እና የውጭ ጉዳይ ሚኒስቴር በሚያወጣው መመሪያ መሰረት እንዲከበሩ ለማድረግ 
እንዲቻል በሚያስችል መልኩ ለመደንገግ ተሞሯል፡፡  
አንቀጽ 17 “ደንብና መመሪያ የማውጣት ስልጣን” 
አዋጁን ለማስፈፀም የሚያስችል ደንብ የማውጣት ስልጣንን በተመለከተ ሙሉ የውክልና ስልጣኑ 
ለሚኒስትሮች ምክር ቤት የተሰጠ ሲሆን መመሪያ የማውጣት ስልጣንን በተመለከተ ግን እንደየ 
ሁኔታው የህዝባዊ በዓላቱን የአከባበርና የእረፍት ቀናቱን (በእረፍት ቀናት የሚሰሩ ሥራዎችን) 
በሚመለከት ዝርዝር የአፈፃፀም መመሪያ የማውጣት ስልጣን ለሚመለከታቸው የፌዴራል 
መንግስት ተቋማት እንዲሰጥ ተደርጓል፡፡ በዚህም መሰረት የሴቶችና ማህበራዊ ጉዳይ ሚኒስቴር 
ከእረፍት ቀናት አከባበር እና በኤምባሲዎችና ቆንስላዎች ከሚደረጉ የህዝባዊ በዓላት አከባበር 
ውጭ ባሉ የበዓላት አከባበር ጉዳዮች ላይ አዋጁንና የማስፈፀሚያ ደንቡን ለማስፈፀም 
የሚያስፈልግ መመሪያን የማውጣት ስልጣን እንዲኖረው፣ የሥራና ክህሎት ሚኒስቴር የእረፍት 
ቀናትንና በእረፍት ቀናት ስለሚሰሩ ሥራውች በሚመለከት ይህን አዋጅ እና  የማስፈፀሚያ 
ደንቡን ለማስፈፀም የሚያስፈልግ መመሪያ የማውጣት ስልጣን እንዲኖረው እንዲሁም የውጭ 
ጉዳይ ሚኒስቴር በውጭ በሚገኙ የኢትዮጵያ ኤምባሲዎችና ቆንስላዎች የሚደረግ የህዝባዊ በዓል 
አከባበር መመሪያ የማውጣት ስልጣን እንዲኖረው ተደርጓል፡: 
የድህረ-ማርቀቅ ሂደት 
ረቂቅ አዋጁን የማዘጋጀት ሥራ ከተጠናቀቀ በኋላ የጠቅላይ ሚኒስቴር ጽህፈት ቤት እና የፍትህ 
ሚኒስቴር ከፍተኛ ኃላፊዎች ከአርቃቂ ባለሙያዎች ጋር በመሆን ረቂቁን በዝርዝር በመገምገምና 
አስተያቶችን (ግብዓቶችን) በመስጠት ረቂቁን በተሰጡ አስተያየቶች መሰረት እንዲስተካከል 
የማድረግ ሥራ ተሰርቷል፡፡ 
ማጠቃለያ 
መንግስት በኃይማኖት ጉዳይ ጣልቃ ያለመግባት ሕገ-መንግስታዊ መርህን ባከበረ ሁኔታ የሕዝብ 
በዓላት አስፈላጊው የመንግስት ጥበቃና ትኩረት ተሰጥቷቸው ኃይማኖታዊ፣ ባህላዊ እና ታሪካዊ 
ሥርዓታቸውን ጠብቀው በድምቀት፣ በሰላም እና የዜጎችን የእርስ በእርስ መልካም ግንኙነትና 
መተሳሰብ በሚያጎለብት እንዲሁም የሀገር እና የህዝብን ማህበራዊና ኢኮኖሚያ ጥቅም 
በሚያጎለብት ሁኔታ እንዲከበሩ ለማድረግ የሚያስችል አዲስ የህዝብ በዓላትንና የእረፍት ቀንን 
በዝርዝር ለመወሰን የሚያስችል ህግ ማውጣት በማስፈለጉ ረቂቅ አዋጁ እንዲዘጋጅ ተደርጓል፡፡ 
አዋጅ ቁጥር-----/2016 
የሕዝብ በዓላትን እና የበዓላትን አከባበር ለመወሰን የወጣ አዋጅ 
የሕዝብ በዓላት ለዜጎች ሥነ-ምግባርና ስነ-ልቦና ግንባታ እንዲሁም ለሀገርና ለህዝብ 
ያላቸው ማህበራዊና ኢኮኖሚያዊ ፋይዳ ከፍተኛ በመሆኑ ለህዝባዊ በዓላት እና ለእረፍት 
ቀናት ሕጋዊ እውቅና መስጠት አስፈላጊ ሆኖ በመገኘቱ፤ 
የሕዝብ በዓላት ኃይማኖታዊ፣ ባህላዊ እና ታሪካዊ እሴታቸውን ጠብቀው በሰላም፣ 
በድምቀት እና የዜጎችን የእርስ በእርስ መልካም ግንኙነትና መተሳሰብ በሚያጎለብት 
ሁኔታ እንዲከበሩ ለማድረግ የህዝብ በዓላትን አከባበር በሕግ መደንገግ አስፈላጊ በመሆኑ፤ 
በኢትዮጵያ ፌደራላዊ ዲሞክራሲያዊ ሪፐብሊክ ሕገ መንግስት አንቀፅ 55(1) እና 55(2)(ረ) 
መሠረት የሚከተለው ታውጇል፡፡ 
1. አጭር ርዕስ 
ክፍል አንድ 
ጠቅላላ ድንጋጌዎች 
ይህ አዋጅ “የሕዝብ በዓላትን እና የበዓላትን አከባበር ለመወሰን የወጣ አዋጅ ቁጥር --------------/2016” ተብሎ ሊጠቀስ ይችላል፡፡ 
2. ትርጓሜ 
የቃሉ አገባብ ሌላ ትርጉም የሚያሰጠው ካልሆነ በስተቀር በዚህ አዋጅ ውስጥ፡- 
1/  
“የሕዝብ በዓል” ወይም “ሕዝባዊ በዓል” ማለት በዚህ አዋጅ አንቀጽ 4፣ 5 ወይም 6 
ስር የተጠቀሰ ማንኛውም ብሔራዊ ወይም ኃይማኖታዊ በዓል ነው፡፡ 
2/ “ብሔራዊ በዓል” ማለት የመላ ኢትዮጵያውያን በዓል ተደርጎ የሚቆጠር እንደሀገር 
ተከብሮ ወይም ታስቦ የሚውል በዚህ አዋጅ አንቀጽ 4 ወይም 5 ስር የተጠቀሰ 
ማንኛውም ህዝባዊ በዓል ነው፡፡ 
3/ “ተከብሮ የሚውል ብሔራዊ በዓል” ማለት በዚህ አዋጅ፣ በሌሎች አግባብነት ባላቸው 
ህጎች እንዲሁም ኃይማኖታዊና ባህላዊ ስርዓቶች መሰረት በተለያዩ ስነ-ስርዓቶች 
በመላ ሀገሪቱ ተከብሮ የሚውል እና የመንግስትና መንግስታዊ ያልሆኑ ተቋማት 
በህግ አግባብ ሰራተኛን በስራ ላይ እንዲገኝ ማድረግ አስፈላጊ ሆኖ ካልተገኘ 
በስተቀር ከመደበኛ ሥራ ዝግ የሚሆኑበት ቀን ነው፡፡ 
4/ “ታስቦ የሚውል ብሔራዊ በዓል” ማለት በዚህ አዋጅ፣ በሌሎች አግባብነት ባላቸው 
ህጎች መሰረት በተለያዩ ስነ-ስርዓቶች በመላ ሀገሪቱ ታስቦ የሚውል ብሔራዊ በዓል 
ነው፡፡ 
5/ “ኃይማኖታዊ  በዓል” ማለት ኃይማኖታዊ ሥርዓትን ተከትሎ የሚከበር በዚህ አዋጅ 
አንቀጽ 6 ሥር የተጠቀሰ ማንኛውም በዓል ነው፡፡ 
6/ “የእረፍት ቀን” ማለት የመንግስት እና መንግስታዊ ያልሆኑ ተቋማት በልዩ ሁኔታ 
ሰራተኛን በስራ ላይ እንዲገኝ ማድረግ አስፈላጊ ሆኖ ካልተገኘ በስተቀር መደበኛ 
ሥራ የማያሰሩበት ወይም የመንግስት እና መንግስታዊ ያልሆኑ ተቋማት ሰራተኞች 
በመደበኛ ሥራቸው ላይ እንዲገኙ የማይገደዱበት ቀን ነው፡፡  
7/ “መንግስት” ማለት የፌዴራል ወይም የክልል መንግስት ነው፡፡ 
8/ “የመንግስት ተቋም” ማለት ሙሉ በሙሉ ወይም በከፊል በመንግስት በጀት 
የሚተዳደር እና የፌዴራል ወይም የክልል መንግስት ሥራዎች የሚከናወኑበት 
ማንኛውም ተቋም ሲሆን የመንግስት የልማት ድርጅትን ይጨምራል፡፡ 
9/ “መንግስታዊ ያልሆነ ተቋም” ማለት ለትርፍ ወይም ለትርፍ ላልሆነ ዓላማ በህግ 
አግባብ የተቋቋመ ከመንግስት ተቋም ውጭ የሆነ ማንኛውም ድርጅት ነው፡፡ 
10/ በዚህ አዋጅ ውስጥ በወንድ ፆታ የተገለፀው አነጋገር ሴትንም ይጨምራል፡፡  
3. የአዋጁ የተፈፃሚነት ወሰን 
ይህ አዋጅ በመላ ሀገሪቱ እና በውጭ ሀገር በሚገኙ የኢትዮጵያ ኤምባሲዎችና ቆንስላዎች 
ላይ ተፈፃሚ ይሆናል፡፡ 
ክፍል ሁለት 
የህዝብ በዓላት  
ንዑስ ክፍል አንድ 
ብሔራዊ በዓላት እና  ኃይማኖታዊ በዓላት  
4. ተከብረው የሚውሉ ብሔራዊ በዓላት 
የሚከተሉት በዓላት በሀገርአቀፍ ደረጃ ተከብረው የሚውሉ ብሔራዊ በዓላት ናቸው፡-  
1/ መስከረም አንድ ቀን የዘመን መለወጫ (እንቁጣጣሽ) በዓል፣  
2/ የካቲት ሃያ ሶስት ቀን የአድዋ ድል በዓል፣  
3/ ሚያዚያ ሃያ ሶስት ቀን የዓለም የሠራተኞች (የላብአደሮች) ቀን፣ 
4/ ሚያዚያ ሃያ ሰባት ቀን የአርበኞች (የድል) ቀን በዓል፣ 
5/ በዚህ አንቀጽ ከንዑስ አንቀጽ (1-4) በተጠቀሱት ብሔራዊ  በዓላት የመንግስት እና 
መንግስታዊ ያልሆኑ ተቋማት ለሕዝብ አገልግሎት ዝግ ይሆናሉ፡፡ 
5. ታስበው የሚውሉ ብሔራዊ በዓላት 
የሚከተሉት በዓላት በሀገርአቀፍ ደረጃ ታስበው የሚውሉ ብሔራዊ በዓላት ናቸው፡-   
1/ የካቲት አስራ ሁለት ቀን የሰማዕታት ቀን፣  
2/ ሕዳር ሃያ ዘጠኝ ቀን የኢትዮጵያ ህብረ-ብሄራዊነት (የብሔር ብሔረሰቦች) ቀን፣  
3/ በዚህ አንቀጽ ከንዑስ አንቀጽ (1-2) በተጠቀሱት ብሔራዊ በዓላት የመንግስት እና 
መንግስታዊ ያልሆኑ ተቋማት ለሕዝብ አገልግሎት ክፍት ይሆናሉ፡፡ 
6. ኃይማኖታዊ በዓላት 
የሚከተሉት በዓላት በሀገርአቀፍ ደረጃ የሚከበሩ ኃይማኖታዊ በዓላት ናቸው፡-  
1/  
መስከረም  አስራ ሰባት ቀን የመስቀል በዓል፣  
2/  
በየአራት አመቱ የሚመጣው ልዩነት እንደተጠበቀ ሆኖ ታህሳስ ሃያ ዘጠኝ ቀን 
የሚውለው የገና ወይም የልደት በዓል፣ 
3/  
4/  
5/  
6/  
7/  
8/  
ጥር አስራ አንድ ቀን የጥምቀት በዓል፣ 
የስቅለት በዓል፣ 
የትንሳኤ(ፋሲካ) በዓል፣ 
የኢድ-አልአድሃ(አረፋ) በዓል ፣ 
የመውሊድ በዓል፣ 
የኢድ-አልፈጥር በዓል 
9/ በዚህ አንቀጽ ከንዑስ አንቀጽ (1-8) በተጠቀሱት ኃይማኖታዊ በዓላት የመንግስት 
እና መንግስታዊ ያልሆኑ ተቋማት ለሕዝብ አገልግሎት ዝግ ይሆናሉ፡፡ 
7. የህዝብ በዓላት ደመወዝ የሚከፈልባቸው ስለመሆናቸው 
1/ በዚህ አዋጅ አንቀጽ 4 እና 6 ሥር የተጠቀሱ ብሔራዊ በዓላት እና  ኃይማኖታዊ 
በዓላት ተቋማት ዝግ ቢሆኑም፣ ቀናቱ ደሞዝ የሚከፈልባቸው ይሆናሉ፡፡ 
2/ የዚህ አዋጅ አንቀጽ 4(5) እና አንቀጽ 6(9) ድንጋጌዎች ቢኖሩም  መንግስታዊም 
ሆኑ መንግስታዊ ያልሆኑ ተቋማት አግባብነት ባለው የአሰሪ እና ሰራተኛ ሕግ 
በእረፍት ቀናት ሊያደርጉ ስለሚችሉት የስራ ስምሪት የተደነገጉ ድንጋጌዎች 
ተፈጻሚነትን ቀሪ አይሆንም።  
8. በህዝብ በዓላት ሊሰጡ ወይም ሊሰሩ ስለሚችሉ አገልግሎቶችና ሥራዎች 
የዚህ አዋጅ አንቀጽ 4(5) እና አንቀጽ 6(9) ድንጋጌዎች ቢኖሩም የሚከተሉት 
አገልግሎቶችና ሥራዎች ተከብረው በሚውሉ ብሔራዊ በዓላት እና ኃይማኖታዊ በዓላት 
ቀናት ለህዝብ አገልግሎት ክፍት ሊደረጉ ይችላሉ፡- 
1/ ለሕዝብ የእለት ከእለት ኑሮ አስፈላጊ የሆኑና ሊቋረጡ የማይገባቸው የውሃ፣ 
የመብራት፣ የሥልክ፣ የቴሌቪዥን፣ የሬዲዮ፣ እና ተመሳሳይ መሰረታዊ የሕዝብ 
አገልግሎቶች፣ 
2/ ሆስፒታሎች፣ ጤና ጣቢያዎች፣ ክሊኒኮች እና የመድኃኒት ቤቶች፣ 
3/ ለሕዝብ ሰላማዊ ኑሮና ደህንነት አስፈላጊ የሆኑ እንደ ፖሊስ፣ መከላከያ፣ ደህንነት፣ 
የእሳት አደጋ መከላከል አገልግሎቶች እና ሌሎች የተፈጥሮ ወይም ሰው ሰራሽ 
አደጋ መከላከል አገልግሎቶች፣ 
4/ የሕዝብ ትራንስፖርት አገልግሎቶችና የነዳጅ ማደያዎች፣ 
5/ በፈረቃ የሚሰሩ አምራች ኢንዱስትሪዎች፣ 
6/ ሆቴሎች፣ ካፌዎች፣ ምግብ ቤቶች፣ ግሮሰሪዎች፣ ሎጆች፣ መኝታ ቤቶች እና የንጽህና 
አገልግሎት መስጫ ቦታዎች፤  
7/ የሕዝብ መዝናኛ ወይም መናፈሻ ቦታዎች፣ 
8/ የቤተ-መፃህፍትና ቤተ-መዘክር አገልግሎቶች፣ 
9/ የንግድ ሱቆችና መደብሮች፣ 
10/ አግባብነት ባለው መመሪያ ወይም በመንግስት ተቋም ውሳኔ የሚለዩ ሌሎች የስራ 
መስኮች እና አገልግሎቶች፡፡ 
ንዑስ ክፍል ሁለት 
የብሔራዊ በዓላት አከባበር 
9.  የዘመን መለወጫ በዓል አከባበር 
መስከረም አንድ ቀን የሚውለው የዘመን መለወጫ በዓል በመላ ሀገሪቱ የሚከበር ሲሆን 
የፌዴራል መንግስት የበዓሉ እለት ከጧቱ አስራ ሁለት ሰዓት ላይ ለበዓሉ ማብሰሪያ 
መድፍ እንዲተኮስ ያደርጋል፣ መንግስት በአሉን አስመልከቶ ለህዝብ መልእክት 
እንዲተላለፍ ይደረጋል።   
10. የአድዋ ድል በዓል አከባበር 
የአድዋ ድል በዓል የኢትዮጵያ ብሔራዊ ቀን ሲሆን የካቲት ሃያ ሶስት ቀን በመላ ሀገሪቱ 
የሚከበር ሲሆን በፌዴራል መንግስት ደረጃ በሚከተለው መልኩ የሚከበር ይሆናል፡-  
1/ የመከላከያ ሚኒስቴር የበዓሉን አከባበር በባለቤትነት በማስተባበር የበዓሉን ታላቅነት 
በሚያሳይና ትውልድ ከድሉ ሊማር የሚችልበትን ፕሮግራም በመቅረጽ በዓሉ 
በድምቀት እንዲከበር ያደርጋል፤     
2/ የፌዴራል መንግስት የበዓሉ እለት ከጧቱ አስራ ሁለት ሰዓት ላይ ለበዓሉ ማብሰሪያ  
መድፍ እንዲተኮስ ያደርጋል፤ 
3/ መንግስት በዓሉን አስመልክቶ ለመላ የሀገሪቱ ህዝብ   መልዕክት ያስተላልፋል፤  
4/ የበዓሉ አከባበር በሁሉም የመንግሰት እና የግል የመገናኛ ብዙሃን ሽፋን ተሰጥቶት 
እንዲዘገብ ይደረጋል።  
11. የአርበኞች (የድል ቀን) በዓል አከባበር 
ሚያዚያ ሃያ ሰባት ቀን የኢትዮጵያ ሕዝብ ለቅኝ ግዛት የመጣውን የጣሊያን ጦር ድል 
ነስቶ ከሀገር ያስወጣበት በመላ ሀገሪቱ የሚከበር የድል በዓል ሲሆን የፌዴራል መንግስት 
የበዓሉ እለት ከጧቱ አስራ ሁለት ሰዓት ላይ ለበዓሉ ማብሰሪያ መድፍ እንዲተኮስ 
ያደርጋል፣ መንግስት በአሉን አስመልከቶ ለህዝብ መልእክት እንዲተላለፍ ይደረጋል። 
12.  የዓለም ሠራተኞች ቀን በዓል አከባር 
ሚያዚያ ሃያ ሶስት ቀን ዓለምአቀፍ የሰራተኞች ቀን በመላ ሃገሪቱ የሚከበር ሲሆን 
በፌዴራል ደረጃ የሰራተኞችን ጉዳይ በሚመራው ሚኒስቴር መስሪያ ቤት አስተባባሪነት 
በዓሉ ሠራተኞች፣ የሠራተኞች ማህበር ተወካዮች እና የመንግስት ተወካዮች በሚገኙበት 
ይከበራል። 
13. የሰማዕታት ቀን ታስቦ ስለሚውልበት ሁኔታ 
የካቲት አስራ ሁለት ኢትዮጵያውያን በፋሽስት የኢጣሊያ ወራሪ ጦር በግፍ 
የተጨፈጨፉበት ቀን የመታሰቢያ በዓል ሲሆን በባህልና ስፖርት ሚኒስቴር አስተባባሪነት 
የመንግስት፣ በአርበኞች ተወካዮች፣ በአገር ሽማግሌዎች እና በሌሎች ባለድርሻ አካላት 
በሚዘጋጁ መርሃግብሮች መሰረት ታስቦ የሚውል ይሆናል ፡፡ 
14.  የህብረ-ብሄራዊት ኢትዮጵያ ቀን  
ሕዳር ሃያ ዘጠኝ የዜጎች እኩልነት፣ ሰብዓዊና ዴሞክራሲያዊ መብቶች የተረጋገጡበትና 
ሕገ-መንግስታዊ እውቅና ያገኙበት የኢትዮጵያ ፌዴራላዊ ዴሞክራሲያዊ ሪፐብሊክ ሕገ
መንግስት የፀደቀበት ቀን በመሆኑ በፌዴሬሽን ምክር ቤት አስተባባሪነት በሚዘጋጁ 
መርሃግብሮች መሰረት   ታስቦ ይውላል።  
ንዑስ ክፍል ሶስት 
የኃይማኖታዊ በዓላት አከባበር 
15.  የኃይማኖታዊ በዓላት አከባበር  
1/ የኃይማኖታዊ በዓላት አግባብነት ባለው ኃይማኖታዊ    
ይከበራሉ፤ 
የአከባበር ሥነ-ሥርዓት 
2/ የሐይማኖት መሪዎች በበዓሉ ዋዜማ የእንኳን አደረሳችሁ መልዕክት እና ከበዓሉ 
አከባባር ጋር ተያይዞ ታሳቢ ሊደረጉ ስለሚገባቸው ኃይማኖታዊ ጉዳዮች የህዝብ 
የመገናኛ ብዙሃንን በመጠቀም ለሕዝቡ መልዕክት ያስተላልፋሉ፤ 
3/ ኃይማኖታዊ    
የአከባበር ሥነ-ሥርዓቱ የአደባባይ ሥነ-ሥርዓቶችን የሚያካትት 
ከሆነ   አስፈላጊውን የህዝብ ሰላምና ደህንነት ጥበቃ ለማድረግ፣ ከኃይማኖታዊ ሥነ
ሥርዓ እና እሴት ያፈነገጡ እንቅስቃሴዎች የሚያስከትሉትን የፀጥታ ስጋት 
ለማስወገድ የፀጥታ እና ህግ አስከባሪ ተቋማት፣ እንዲሁም የየአካባቢው አስተዳደር 
አካላት በህግ እውቅና ከተሰጠው የሃይማኖት ተቋማት አመራሮች ጋር በመቀናጀት 
ኃላፊነታቸውን ይወጣሉ፣ ተገቢውን ቅድመ ዝግጅት ያደርጋሉ፣ አስፈላጊውን 
የጥንቃቄ እና የእርምት እርምጃዎችን ይወስዳሉ።  
ክፍል ሶስት 
ልዩ ልዩ ድንጋጌዎች 
16. የህዝባዊ በዓላት አከባበር በኢትዮጵያ ኤምባሲዎችና ቆንስላዎች 
ማንኛውም በውጭ አገር የሚገኝ የኢትዮጵያ ኤምባሲ ወይም ቆንስላ በዚህ አዋጅ፣ አዋጁን 
ለማስፈፀም በሚኒስትሮች ምክር ቤት በሚወጣ ደንብ እና የውጭ ጉዳይ ሚኒስቴር 
በሚያወጣው የህዝባዊ በዓል አከባበር መመሪያ መሰረት ብሔራዊና ኃይማኖታዊ በዓላትን 
ታሪካዊና ኃይማኖታዊ ስርዓታቸውን በጠበቀ ሁኔታ እንዲከበሩ ወይም ታስበው እንዲውሉ 
ማድረግ አለበት፡፡ 
17.  ደንብና መመሪያ የማውጣት ስልጣን 
1/ የሚኒስትሮች ምክር ቤት ይህን አዋጅ ለማስፈፀም የሚያስፈልግ ደንብ ሊያወጣ 
ይችላል፤ 
2/ የዚህ አንቀጽ ንዑስ አንቀጽ (1) እና (3) ድንጋጌዎች እንደተጠበቁ ሆነው የባህልና 
ስፖርት ሚኒስቴር ይህን አዋጅ እና በዚህ አንቀጽ ንዑስ አንቀጽ (1) መሰረት 
የሚወጣን ደንብ ለማስፈፀም የሚያስፈልግ መመሪያ ሊያወጣ ይችላል፡፡ 
3/ የሥራና ክህሎት ሚኒስቴር የእረፍት ቀናትንና በእረፍት ቀናት ስለሚሰሩ ሥራዎች 
በሚመለከት ይህን አዋጅ እና በዚህ አንቀጽ ንዑስ አንቀጽ (1) መሰረት የሚወጣን 
ደንብ ለማስፈፀም የሚያስፈልግ መመሪያ ሊያወጣ ይችላል፡፡  
4/ የውጭ ጉዳይ ሚኒስቴር በውጭ በሚገኙ የኢትዮጵያ ኤምባሲዎችና ቆንስላዎች 
የሚደረግ የህዝባዊ በዓል አከባበር መመሪያ ሊያወጣ ይችላል፡፡ 
18. የተሻሩ ሕጎች 
1/  የሕዝብ በዓላትንና የዕረፍት ቀንን ለመወሰን የወጣው አዋጅ ቁጥር 16/1967 
(በአዋጅ ቁጥር 28/1967 እና አዋጅ ቁጥር 29/1988 እንደተሻሻለ) የሳምንት 
እረፍት ቀናትን ከሚመለከቱት ድንጋጌዎች በስተቀር በዚህ አዋጅ ተሽሯል፡፡ 
2/  ከዚህ አዋጅ ጋር የሚቃረን ማንኛውም አዋጅ፣ ደንብ፣ መመሪያ ወይም ልማዳዊ 
አሰራር በዚህ አዋጅ በተሸፈኑ ጉዳዮች ላይ ተፈፃሚነት አይኖረውም፡፡ 
19. አዋጁ የሚጸናበት ጊዜ 
ይህ አዋጅ በነጋሪት ጋዜጣ ታትሞ ከወጣበት ቀን ጀምሮ የፀና ይሆናል፡፡ ------ቀን/2016 ዓ.ም አዲስ አበባ 
ሳህለወርቅ ዘውዴ 
የኢትዮጵያ ፌዴራላዊ ዴሞክራሲያዊ ሪፐብሊክ ፕሬዝዳንት 
መመሪያ ቁጥር 159/2016 
በመንደር የንግድ ቁጥጥር የአሠራር ሥርዓት 
አዲስ አበባ 
1 
 
 
መመሪያ ቁጥር 159/2016 
በመንደር የንግድ ቁጥጥር የአሠራር ሥርዓት መመሪያ 
በአዲስ አበባ ከተማ አስተዳደር የንግድ ሥርአቱን ፍትሃዊ፣ ዘመናዊ፣ ቀሌጣፋና ተደራሽ ሇማድረግ 
ነጋዴዎችና ሸማቹ ህብረተሰብ ከንግድ ሥርአቱ የሚጠብቀውን ትክክሇኛ አገሌግልት እንዲያገኝ ማድረግ 
እና ህገወጥ የንግድ እንቅስቃሴን መግታት በማስፈሇጉ፤ 
በሁለም ክ/ከተሞች እና ወረዳዎች ህግን መሰረት በማድረግ ወጥነት ያሇው ግሌጽ፣ ተጠያቂነት፣ 
ያሇበት የክትትሌና የቁጥጥር የአሰራር ስርአት መዘርጋት አስፈሊጊ ሆኖ በመገኘቱ፤ 
በከተማ ውስጥ የአዲስ አበባ ንግድ ቢሮ በአዲስ አበባ ከተማ አስተዳደር አስፈጻሚ አካሊትን ስሌጣንና 
ተግባር ሇመወሰን በወጣው አዋጅ ቁጥር 84/2016 አንቀጽ 16 ንዑስ አንቀጽ 2 ፊደሌ (ሠ) መሰረት 
ይህን መመሪያ አውጥቷሌ፡፡  
2 
ክፍሌ አንድ 
ጠቅሊሊ ድንጋጌዎች 
1. አጭር ርዕስ  
ይህ መመሪያ “በመንደር የንግድ ቁጥጥር የአሠራር ሥርዓት መመሪያ ቁጥር 159/2016” ተብል 
ሉጠቀስ ይችሊሌ፡፡ 
2. ትርጓሜ 
በዚህ መመሪያ ውስጥ የቃለ አገባብ ላሊ ትርጉም የሚያሰጠው ካሌሆነ በስተቀር 
1. “ከተማ” ማሇት የአዲስ አበባ ከተማ ነው፡፡ 
2. “ቢሮ” ማሇት የአዲስ አበባ ከተማ አስተዳደር ንግድ ቢሮ ነው፡፡ 
3. “የክፍሇ ከተማ ንግድ ጽ/ቤት” ማሇት የከተማው ሁሇተኛ ደረጃ አስተዳደር እርከን የሚገኝ 
የንግድ ጽህፈት ቤት ማሇት ነው፡፡ 
4. “ወረዳ ንግድ ጽ/ቤት” ማሇት የክፍሇ ከተማው አካሌ የሆነ በከተማው ሶስተኛ ደረጃ አስተዳደር 
እርከን የሚገኝ የንግድ ጽህፈት ቤት  ነው፡፡ 
5.  
“አዋጅ” ማሇት የንግድ ምዝገባና ፈቃድ አዋጅ ቁጥር 980/2008፣ የንግድ ምዝገባና ፈቃድ 
(ማሻሻያ) አዋጅ ቁጥር 1150/2011 ነው፡፡ 
6. “ደንብ” ማሇት የንግድ ምዝገባና ፈቃድ የሚንስትሮች ምክር ቤት ደንብ ቁጥር 392/2009 እና 
የንግድ ምዝገባና ፈቃድ የሚንስትሮች ምክር ቤት (ማሻሻያ) ደንብ ቁጥር 461/2012 ነው፡፡ 
7. “የመንደር የአሠራር ሥርአት” ማሇት ወረዳን በአንድ አካባቢ የሰፈሩ ቤቶችን በመንገድ ወይም 
በላሊ ሇይቶ ሇንግድ ሥራ ክትትሌና ቁጥጥር አመቺ በሆነ መሌኩ በማዘጋጀት በህግ 
የተቀመጠውን አሰራር እና መስፈርት ተከትል የንግድ ስራው የሚከናወን መሆን አሇመሆኑን 
ሇማረጋገጥ የክትትሌና የቁጥጥር ሥራ የሚሰራበት አካሄድ ነው፡፡ 
8. “ቁጥጥር” ማሇት ነጋዴ በንግድ ህግ፣ በንግድ ምዝገባና ፈቃድ አዋጅ፣ ደንብና መመሪያ፣ 
በንግድ ውድድርና ሸማቾች ጥበቃ አዋጅ እንዲሁም በላልች አግባብነት ያሊቸው ህጎች መሰረት 
ህግ አክብሮ እየነገደ/እየሰራ/ መሆኑን መከታተሌና መቆጣጠር ነው፡፡ 
9. “የቁጥጥር ባሇሙያ” ማሇት በዚህ አንቀጽ ንዑስ አንቀጽ 8 ሊይ በተጠቀሰው መሰረት ነጋዴው 
ህግ አክብሮ መስራት አሇመስራቱን እንዲከታተሌና እንዲቆጣጠር በቢሮው፣ በክፍሇ ከተማ፣ 
በወረዳ የተቀጠረ የመንግስት ሠራተኛ ነው፡፡ 
10.  “መንደር ማሇት በወረዳ አስተዳደር ውስጥ በአንድ አከባቢ የሰፈሩ ቤቶች፣ ህንፃዎች 
ሇአስተዳደር ስራ አመቺ መሆን መሌኩ በመንገድ ወይም በላሊ የተሇዩ ናቸው፡፡ 
3 
11. በንግድ ምዝገባና ፈቃድ አዋጅ ቁጥር 980/2008 አንቀጽ 2፣ የንግድ ምዝገባና ፈቃድ /ማሻሻያ/ 
አዋጅ ቁጥር 1150/2011 አንቀጽ 2፣ በንግድ ውድድር እና የሸማቾች ጥበቃ አዋጅ ቁጥር 
813/2006 አንቀጽ 2 የተሰጡት ትርጓሜዎች ሇዚህ መመሪያ እንደ አግባቡ ተፈጻሚ ይሆናለ፡፡ 
3. የመመሪያው ተፈጻሚነት ወሰን 
ይህ መመሪያ በአዲስ አበባ ከተማ አስተዳደር ንግድ ቢሮ፣ በክፍሇ ከተማ፣ በወረዳ ጽህፈት ቤቶች፣ 
በንግድ ሥራ ሊይ በተሠማሩ ነጋዴዎች አሠራር ሊይ የቁጥጥር ሥራ ሊይ ተፈጻሚነት ይኖረዋሌ፡፡ 
ክፍሌ ሁሇት 
ቁጥጥር የሚደረግባቸው የመንደር የንግድ ጉዳዬች እና የቁጥጥር ሥርዓት 
4. ቁጥጥር የሚደረግባቸው የመንደር ንግድ ጉዳዬች 
በዚህ መመሪያ መሰረት በሚከተለት ጉዳዬች ሊይ የቁጥጥር ሥራ ይከናወናሌ፡፡ 
1. በንግድ ሥራ ሊይ የተሰማሩ ሰዎች የጸና የንግድ ሥራ ፈቃድ ያሊቸዉ ስሇ መሆኑ፣ 
2. የንግድ ፈቃድ ሇሸማቹ በሚታይ መሌኩ የተቀመጠ ስሇመሆኑ፣ 
3. የእቃዎች ዋጋ ዝርዝር ግሌጽ በሆነ ቦታ የተሇጠፈ ስሇመሆኑ፣ 
4. ሸማቾች ሇሚገዙት እቃ ደረሰኝ የሚሰጥ ስሇመሆኑ፣ 
5. የሚቀርቡ እቃዎች ጥራት ያሊቸው እና በጤና ሊይ ጉዳት የማያስከትለ ስሇመሆኑ፣ 
6. ስሇ እቃዎች ትክክሇኛ መረጃ የሚሰጥ ስሇመሆኑ፣ 
7. በላልች ህጎች ስሇንግድ ስራ የተቀመጡት ግዴታዎች ስሇመከበራቸው፡፡ 
5. በመንደር የንግድ ቁጥጥር ስርዓት 
1. የመንደር የንግድ ቁጥጥር በመንደር በመሇየት በንግድ ቢሮ፣በክፍሇ ከተማ ወይም ወረዳ    
ጽ/ቤት በሚመደብ የቁጥጥር ባሇሙያ የሚከናወን ይሆናሌ፡፡ 
2. የንግድ ቁጥጥሩ ከህብረተሰቡ በሚሰጥ ጥቆማ ወይም በቢሮ፣በክፍሇ ከተማ ወይም ወረዳ  
ጽ/ቤት በሚሰጥ ስምሪት ሉደረግ ይችሊሌ፡፡ 
4 
ክፍሌ ሶስት 
በመንደር የአሠራር ሥርዓት የቢሮ አደረጃጀቶች እና  የቁጥጥር ባሇሙያዎች ተግባርና 
ኃሊፊነት 
6. የቢሮው ተግባርና ኃሊፊነት 
1. በህግ በተሰጠው ተግባርና ኃሊፊነት መሰረት የቁጥጥር ስራ ይሰራሌ፣ ይከታተሊሌ፣ እርምጃ 
ይወስዳሌ እንደ አግባቡ በወረዳና በክፍሇ ከተማ አማካይነት ይህ መመሪያ እንዲተገበር 
ያደርጋሌ፡፡ 
2. የቁጥጥር ስራ አሰራር ይዘረጋሌ፣ ያደራጃሌ፣ ይመራሌ፣ ሥሌጠና ይሠጣሌ፣ ይቆጣጠራሌ፡፡ 
3. በዚህ መመሪያ አንቀጽ 7(6) መሠረት የክፍሇ ከተሞችን ሪፖርት እየተቀበሇ ይገመግማሌ 
ማስተካከያ ያደርጋሌ ግብረ መሌስ ይሰጣሌ ክትትሌ፤ ድጋፍ እና ቁጥጥር ያደርጋሌ፤ 
እርምጃ ይወስዳሌ፡፡ 
4. ከክፍሇ ከተማ በሚደርሰው ሪፖርት ወይም ከባሇድርሻ አካሊት ወይም ከህዝብ በሚደርሰው 
ጥቆማ መሰረት የቁጥጥር ባሇሙያ በመመደብ ችግር አሇ የተባሇው ቦታ ድረስ በመሄድ 
አጣርቶ ሇተፈጠረው ችግር መፍትሄ ይስጣሌ፣ የማስተካከያ እርምጃ ይወስዳሌ ወይም 
እንዲወሰድ ያደርጋሌ፡፡ 
5. 
የንግድ ህግ፣ አዋጁን፣ ደንብና ይህን መመሪያ ተሊሌፈው በሚገኙ ነጋዴዎች ሊይ 
አስተዳደራዊ እርምጃ ይወስዳሌ፡፡ 
7. የክፍሇ ከተማ ንግድ ጽህፈት ቤት ተግባርና ኃሊፊነት 
1. 
ከቢሮው በሚሰጠው ውክሌና መሰረት የቁጥጥር ሥራ ይሠራሌ፣ ይከታተሊሌ፣ እርምጃ 
ይወስዳሌ፡፡  
2. ከወረዳ በሚደርሰው ሪፖርት መነሻነት ወይም ከባሇድርሻ አካሊት ወይም ከህዝብ በሚደርስው 
ጥቆማ መሰረት የክትትሌና ቁጥጥር ባሇሙያ በመመደብ ችግር አሇ የተባሇው ቦታ ድረስ 
በመሄድ አጣርቶ ሇተፈጠረው ችግር መፍትሄ ይሰጣሌ፡፡  
3. ከወረዳ ጋር በመሆን በስሩ የሚገኙ ወረዳዎችን ሇንግድ ቁጥጥር ስራ አመቺ በሚሆን መሌኩ 
በመንደር ተሇይቶ እንዲዘጋጅ ያደርጋሌ፡፡ 
4. 
በዚህ መመሪያ መሰረት ወረዳ በትክክሌ የቁጥጥር ስራ እየሰራ መሆኑን ይከታተሊሌ፣ 
ይቆጣጠራሌ፡፡ 
5 
5. 
በቁጥጥር ወቅት ያጋጠሙትን ጥፋቶች ከክትትሌና ቁጥጥር ባሇሙያ የቀረበውን መረጃ 
በማደራጀት እንዲሁም ከወረዳ ንግድ ጽህፈት ቤት የደረሰውን የቁጥጥር ውጤት ከውሳኔ 
ሀሳብ ጋር ሇቢሮው ይሌካሌ፡፡ ከቢሮው በሚሰጠው ትዕዛዝ መሰረት አስተዳደራዊ እርምጃ 
ያስወስዳሌ፡፡ 
6. የ3ወር፣ የ6ወር፣ የ9ወር እና የበጀት አመቱን ሪፖርት ከየወረዳው በመቀበሌ አጠናቅሮና 
አደራጅቶ ሇቢሮው በየወሩ ያቀርባሌ፣ ግብረ መሌስ ይቀበሊሌ፡፡ 
8. የወረዳ ንግድ ጽህፈት ቤት ተግባርና ኃሊፊነት 
1. የወረዳውን የቆዳ ስፋት፣ የነጋዴውን ብዛት እና ያለትን የቁጥጥር ባሇሙያዎች መሰረት 
በማድረግ ወረዳውን በመንደር በመሇየት ሇቁጥጥር ሥራ ምቹ በማድረግ መዝግቦ ይይዛሌ፡፡ 
2. 
በወረዳው የሇያቸውን መንደሮች ብዛትና ሌዩ መጠሪያ፣ የነጋዴውን ብዛት፤ ነጋዴው 
የተሰማራበት የንግድ ዘርፍ ሇይቶ ሇክፍሇ ከተማ ሪፖርት ያደርጋሌ፡፡ 
3. በእያንዳንዱ መንደር ሁሇት ወይም ሶስት የክትትሌና የቁጥጥር ባሇሙያ ይመድባሌ፡፡ 
4. የቁጥጥር ባሇሙያዎች ሇቢሮው በሕግ የተሰጡትን ተግባርና ሃሊፊነት ሇይተው እንዲያውቁ 
ስሌጠና እንዲያገኙ ያደርጋሌ፡፡ 
5. በመንደር የተሇዩትን ነጋዴዎች ሇክትትሌና ድጋፍ፣ ሇቁጥጥር ስራ አመቺ እንዲሆንከዚህ 
መመሪያ ጋር ከተያያዘው አባሪ አንድ የስራ ስምሪት ሰንጠረዥ ሇክትትሌና ቁጥጥር ባሇሙያ 
ይሰጣሌ፣ ከባሇሙያው ዕሇታዊውን መረጃ ይሰበሰባሌ፣ በማግስቱ የስራ ስምሪቱን በመገምገም 
የስራ መመሪያ ወይም ቀጣይ ተግባር ወይም ትዕዛዝ ይሰጣሌ፡፡ 
6. ማንኛውም ነጋዴ የቁጥጥር ሥራ በመደብሩ ስሇመከናወኑ በቁጥጥር ወቅት ስሇተገኘ ግኝት 
ስሇቀጣይ ተግባር የሚመዘገብበትን ቋሚ መዝገብ በመደብሩ እንዲያኖር ያደርጋሌ፡፡ 
7. በየመንደሩ የተመደቡ የቁጥጥር ባሇሙያዎች በእቅዳቸው መሰረት በየእሇቱ የሰሩትን ስራ 
ሪፖርት መቀበሌ፣ መገምገም፣ ግብረ መሌስ መስጠት በሥራቸው የደከሙትን መደገፍ፣ 
ጠንካራ ባሇሙያዎችን ማበረታታት እና እውቅና መስጠት የተሰጣቸውን ተግባር ያሌፈጸሙ 
ሃሊፊነታቸውን በአግባቡ ያሌተወጡ የተሇያዩ ችግር ያሇባቸው የክትትሌና የቁጥጥር 
ባሇሙያዎች እደየጥፋታቸው የቃሌ ማስጠንቀቂያ፤የፅሁፍ ማሰጠንቀቂያ፤ እስከ አንድ ወር 
ደመወዝ የሚደርስ መቀጮ እንዲቀጡ ያደረጋሌ፡፡ 
6 
8.  
የ3ወር፣ የ6ወር፣ የ9ወር እና የበጀት አመቱን ሪፖርት ሇክፍሇ ከተማው ይሌካሌ ግብረ መሌስ 
ይቀበሊሌ፡፡  
9.  
በየመንደሩ ሇሚመድበው የቁጥጥር ባሇሙያ የተመደበበትን ቀጠና ያሳውቃሌ፣ ባሇሙያው 
በተመደበበት መንደር በሚገኝ በእያንዳንዱ ነጋዴ የንግድ መደብር በር ሇበር በመገኘት ሇቢሮው 
በህግ በተሰጠው ስሌጣንና ተግባር መሰረት ነጋዴው ህግን አክብሮ እየሰራ መሆኑን አሇመሆኑ 
ባሇሙያው ሃፊነት ወስዶ በአግባቡ እያጣራ በዚህ አንቀጽ ንዑስ አንቀጽ 5 ሊይ በተገሇጸው 
መሰረት የቁጥጥር የስራ ስምሪት ሰንጠረዥ መሰረት ሰንጠረዡን ምሌቶና ቀኑን በመግሇጽ 
በፊርማው አረጋግጦ ሇወረዳው ጽህፈት ቤት ሃሊፊ እንዲያቀርብ ያደርጋሌ፡፡ 
10. በየመንደሩ የተመደበ የቁጥጥር ባሇሙያ በዕቅዱ መሠረት ሇመስክ ሥራ ሲወጣ በክትትሌና 
ቁጥጥር የስራ ስምሪት ሰንጠረዥ መሰረት መረጃውን ሞሌቶና ፈርሞ ሇሚያቀርበው የስራ 
ውልና ሇሚያቀርበው ወይም ሇሚሰጠው መረጃ ሙለ ሃሊፊነት ያሇበት ስሇሆነ ባሇሙያው 
በተመደበበት ቀጠና/ብልክ ሳይፈጸም ሇቀረ ህጋዊ ተግባር ወይም በህግ መሰረት የተወሰደ 
እርምጃ በህግ ተጠያቂ ማድረግ አሇበት፡፡ 
9. ስሇ ክትትሌና ቁጥጥር ባሇሙያ ኃሊፊነት 
1. ማንኛውም የቁጥጥር ባሇሙያ ወደ ነጋዴው መደብር ወይም ድርጅት ሇቁጥጥር ተግባር 
ሲሄድ ማንነቱን የሚገሌጽ መታወቂያ እና ከመስሪያ ቤቱ የተሠጠውን የቁጥጥር ባሇሙያ 
መሆኑን የሚገሌጽ መታወቂያ ቁጥጥር ሇሚደረግበት ድርጅት ማሳየት አሇበት፡፡ 
2. የቁጥጥር ሥራውን በተመሇከተ ሇንግድ ድርጅቱ ማስረዳት አሇበት፣ 
3. የቁጥጥር ባሇሙያ ወደ ንግድ ድርጅት ወይም መደብር ሇቁጥጥር ተግባር መሄድ ያሇባቸው 
በመንግስት የስራ ሰአት ብቻ ነው፡፡ 
4. ከመንግስት የስራ ሰዓት ውጪ ወደ ንግድ ድርጅት ወይም መደብር ሇቁጥጥር ሥራ 
የሚሄድ ከሆነ ቁጥጥር የሚደረግበትን የንግድ ድርጅት ስም የሚገሌጽ ደብዳቤ ከኃሊፊው 
መያዝ አሇበት፡፡  
5. በቁጥጥር ሥራ የታየውን ጉድሇት ሇንግድ ድርጅቱ ባሇቤት ወይም ሇተወካዩ ወዲያውኑ 
በጽሁፍ ማሳወቅ አሇበት፣ 
6. 
7 
የቁጥጥር ባሇሙያው ሇሥራ ሲወጣ የክትትሌ ቁጥጥር ተግባራትን ሇማስተባበር 
ከተመደበው ኃሊፊ ጋር ስሇሚከታተሇውና ስሇሚቆጣጠረው የንግድ ድርጅት እና 
ስሇሚደረገው ቁጥጥር ከዚህ መመሪያ ጋር አባሪ 1 በሆነው ቅጽ 01 መሠረት ከኃሊፊው 
ጋር ስምምነት ማድረግ አሇበት፡፡ 
7. በየመንደሩ የተመደበ ባሇሙያ በተመደበበት መንደር በህግ መሰረት ነጋዴው የሚነግድ 
ወይም የንግድ ስራውን የሚያከናውን መሆኑን የመከታተሌና የመቆጣጠር ሃሊፊነትና 
ተጠያቂነት አሇበት፡፡ 
8.  
የቁጥጥር ባሇሙያው ባደረገው የቁጥጥር ተግባር ያገኘውን ውጤት በዚህ መመሪያ አባሪ1 
ቅጽ 01 በመሙሊት ቁጥጥር ከተደረገበት የንግድ ድርጅት ጋር በመፈራረም ሇቅርብ 
ኃሊፊው ከውሳኔ ሀሳብ ጋር ማቅረብ አሇበት፣ 
9. በቀረበው የቁጥጥር ውጤት መሰረት ቢሮው በሚሰጠው ውሳኔ መሠረት የተወሰነውን  
አስተዳደራዊ እርምጃ ማስፈፀም አሇበት፣ 
10. አንድ የንግድ ድርጅት ሊይ በተወሰደ የእርምት እርምጃ መሠረት የታየበትን ጉድሇት 
ስሇማስተካከለ የቁጥጥር ባሇሙያው በድጋሚ በንግድ ድርጅቱ በመገኘት ማረጋገጥ አሇበት፣ 
11. እንደአስፈሊጊነቱ የቁጥጥር ባሇሙያ በቢሮው ወይም በክፍሇ ከተማው አማከይነት ከቢሮው 
በሚሰጠው ውሳኔ መሰረት በንግድ ድርጅቱ ሊይ እሽጋ ኢንዲያከናውን የታዘዘ ከሆነ ነጋዴው 
ወይም ንግዱን ሇማከናወን የተወከሇ ሰው አስፈሊጊ ሆኖ ሲገኝ የፖሉስ ወይም ደንብ ማስከበር 
አባሌ ባሇበት አስተዳደራዊ እርምጃውን የመፈፀም ግዴታዎች አሇበት፣ 
10. በክትትሌና ቁጥጥር ባሇሙያ ቁጥጥር የሚደረግባቸው ጉዳዬች 
1. የንግድ ሥራ ፈቃድ ሳይኖራቸው በንግድ ስራ ሊይ የተሰማሩ ሰዎችን፤ 
2. በአስተዳደራዊ እርምጃ ወይም የንግድ ስራ ፈቃዳቸው ታግዶ ወይም ተሰርዞ በንግድ ሥራ ሊይ 
የተሰማሩ ሰዎችን ወይም ድርጅቶችን፣ 
3. የንግድ ሥራ ፈቃድ ኖሯቸው ከተፈቀደሊቸው አሊማ ውጪ የሚሰሩትን ነጋዴዎች፤ 
4. 
በንግድ ሥራ ፈቃድ እድሳት ግዜ ውስጥ የንግድ ሥራ ፈቃዳቸውን ሳያሳድሱ የሚሰሩ 
ነጋዴዎችን፤ 
5. የንግድ ሥራ ፈቃድ የተሰጣቸውን የተሇያዩ የንግድ ሥራዎችን በአንድ ስፍራ ወይም ግቢ 
ውስጥ አጣምሮ መስራት በተጠቃሚው ህዝብ ጤንነትና ደህንነት ወይም ንብረት ሊይ ጉዳት 
የሚያደርስ መሆኑን አሇመሆኑን፤ 
6. የንግድ ዕቃዎቹንና የአገሌግልቶቹን ወቅታዊ ዋጋ ዝርዝር በንግድ ቤቱ በግሌጽ ስፍራ፤ በሚታይ 
ቦታ የማመሌከት ወይም በንግድ ዕቃዎቹ ሊይ መሇጠፉን፤ 
8 
7. 
የንግድ ሥራው ጠባይ የሚጠይቃቸውን ግዴታዎች ማክበሩን፣ ደረጃቸውን በማሟሊት 
መስራቱን፣ 
8. 
የንግድ ሥራ ፈቃዱን ዋናውን(ኦሪጅናሌ) በንግድ ቤቱ ውስጥ በግሌጽ በሚታይ ቦታ 
ማስቀመጡን ወይም የንግድ ቤቱን ቅርንጫፍ ከሆነ የመዝጋቢው አካሌ ማህተም የተደረገበት 
የንግድ ሥራ ፈቃድ ፎቶ ኮፒ በንግድ ቤቱ ውስጥ በግሌጽ በሚታይ ቦታ ማስቀመጡን፤ 
9. የንግድ ፈቃዱን ሇላሊ ሇማንኛውም ሰው እንዲገሇገሌበት ወይም በመያዥነት አሇማስያዙን ወይም 
አሇማከራየቱን፤ 
10. በአስተዳደራዊ ወይም በፍ/ቤት ውሳኔ የንግድ ድርጅቱ እንዲፈርስ ወይም የግሇሰብ ነጋዴ ንግዱን 
እንዳያካሂድ ሲወሰንበት የተሰጠውን የንግድ ስራ ፈቃድ በሥራ ሊይ ያሇማዋለን፣ 
11. የአድራሻ ሇውጥ ሲያደርግ ሇውጡን በአንድ ወር ግዜ ውስጥ ሇመዝጋቢው መስሪያ ቤት 
ማሳወቁን፤ 
12. ስሇንግድ በሚመሇከታቸው አካሊት ወይም አግባብ ያሇው ባሇስሌጣን የሚጠየቀውን ማንኛውንም 
መረጃ በትክክሌና በወቅቱ መስጠቱን ወይም ማቅረቡን፣ 
13. 
በቢሮው በሚሰጠው ትእዛዝ መሰረት የሚወሠዱ አስተዳደራዊ እርምጃዎችን ተግባራዊ 
መሆናቸውን፤ 
14. በንግድ ሥራ ሊይ የተሰማራ ማንኛውም ነጋዴ እየሰራ ባሇው የሥራ ዘርፍ በዘመኑ የተሰጠ 
ወይም የታደሰ የንግድ ሥራ ፈቃድ የምስክር ወረቀት ያሇው መሆኑን፤ 
15. በሚሸጠው የንግድ እቃዎች ሊይ መግሇጫ መኖሩን፤ 
16. ነጋዴው ሇሸጠው እቃ ደረሰኝ መሰጠቱን፤ 
17. ንግዱን በተመሇከተ የሚሰጠውን መረጃ አሳሳች አሇመሆኑን፤ 
18. ሇሰው ጤና የማይስማሙ ደረጃቸውን ያሌጠበቁ፣ የጥራት ደረጃን የማያሟለ፣ የተመረዙ፣ 
አገሌግልት ጊዜው ያሇፈበት ወይም ባዕድ ነገሮች ጋር የተደባሇቀ የንግድ እቃ በሽያጭ 
አሇማቅረቡን፤ 
19. በንግድ እቃዎች ሊይ ማንኛውንም ማጭበርበር አሇመፈፀሙን፤ 
20. 
የመሇኪያዎችን ህጋዊነት ይቆጣጠራለ፣ ሕገ ወጥ የሆኑ መሇኪያዎችን በገበያ ሊይ 
አሇመዋሊቸውን፤ 
21. የንግድ ሥራው የጤና ጽዳት አጠባበቅን የአከባቢ እንክብካቤን የአደጋ መከሊከያን የንግድ አቃው 
9 
ወይም አገሌግልት የጥራት ደረጃ አሇማጓደለን፤ አስቸኳይ ጊዜ አዋጅ ቁጥር 6/2015 በተመለከተ 
ከኢትዮጵያ ሰብአዊ መብቶች ኮሚሽን (ኢሰመኮ) የተሰጠ ምክረ ሐሳብ 
መግቢያ 
የአማራ ብሔራዊ ክልላዊ መንግሥት ርዕሰ መስተዳድር ሐምሌ 27 ቀን 2015 ዓ.ም. ለጠቅላይ 
ሚኒስትሩ በጻፉት ደብዳቤ በክልሉ “ያጋጠመውን የጸጥታ መደፍረስ ከፍተኛ ሰብአዊ፣ 
ማኅበራዊ እና ኢኮኖሚያዊ ጉዳት እያስከተለ መሆኑን” ገልጸው “ሁኔታውን በመደበኛ የሕግ 
ማስከበር ሥርዓት ለመቆጣጠር አዳጋች ሁኔታ በመገኘቱ” የፌደራል መንግሥት በሕገ 
መንግሥቱ መሠረት አስፈላጊውን የሕግ ማዕቀፍ እንዲተገብርና ተገቢውን እርምጃ እንዲወስድ 
ጠይቀዋል። 
ይህንኑ ተከትሎ የሚኒስትሮች ምክር ቤት ሐምሌ 28 ቀን 2015 ዓ.ም. በአዋጅ ቁጥር 6/2015 
የአስቸኳይ ጊዜ ሁኔታ ያወጀ ሲሆን፣  በሕገ መንግሥቱ አንቀጽ  93 መሠረት የሕዝብ 
ተወካዮች ምክር ቤት ነሃሴ 8 ቀን 2015 ዓ.ም. በአዋጁ ላይ ለመምከር እንደሚሰበሰብ 
ተገልጿል።  
የኢትዮጵያ ሰብአዊ መብቶች ኮሚሽን (ኢሰመኮ/ኮሚሽኑ) ሐምሌ 28 ቀን 2015 ዓ.ም. ባወጣው 
መግለጫ፣ ኮሚሽኑ በተቋቋመበት አዋጅ ቁጥር 210/1992 (በአዋጅ ቁጥር 1224/2012 
እንደተሻሻለው)  አንቀጽ 6/12 መሠረት በአስቸኳይ ጊዜ ወቅት ሰብአዊ መብቶችን የመከታተል 
ተግባርና ኃላፊነት ያለበት በመሆኑ የሰብአዊ መብቶች ሁኔታን የሚከታተል መሆኑን አሳውቆ፤
 የአስቸኳይ ጊዜ ሁኔታም ውስጥ ቢሆን የጸጥታ እና የፍትሕ አካላት በሰብአዊ መብቶች እና 
ሕገ መንግሥታዊ መርሖች እንዲመሩ፣ በማናቸውም ሁኔታ ሊገደቡ የማይችሉ መሠረታዊ 
መብቶችን እንዲያከብሩና እንዲያስከብሩ፣ እንዲሁም የአስቸኳይ ጊዜ አዋጁ አፈጻጸም 
ሁሉጊዜም በአስፈላጊነት፣ ተመጣጣኝነት እና ሕጋዊነት መርሖች እንዲመራ አሳስቧል፡፡   
በሚኒስትሮች ምክር ቤት የወጣው አዋጅ ቁጥር 6/2015 “ሕገ መንግሥታዊ ሥርዓቱ አደጋ 
ላይ መውደቁንና ይህንንም በመደበኛው የሕግ ማዕቀፍ ለመቆጣጠር አዳጋች መሆኑን ገልጾ 
የሕዝብን ሰላም እና ደኅንነት ለማስጠበቅ የወጣ” አዋጅ መሆኑን በመግቢያው ክፍል ያስረዳል።  
ኢትዮጵያ ያጸደቀችው የአፍሪካ ሰብአዊና የሕዝቦች መብቶች ቻርተር በአስቸኳይ ጊዜ ወቅትም 
ቢሆን መብቶች ሊገደቡ የሚችሉበትን ሁኔታ የሚፈቅድ ድንጋጌ የለውም፡፡ ሆኖም ኢትዮጵያ 
ያጸደቀችው ሌላው የዓለም አቀፍ የሲቪልና ፖለቲካ መብቶች ስምምነት የአስቸኳይ ጊዜ 
ሁኔታዎች በሚያጋጥሙበት ወቅት የመብት እገዳዎች ሊደረጉ የሚችሉባቸውን ልዩ 
ሁኔታዎች እንዲሁም የአስቸኳይ ጊዜ ስልጣን አጠቃቀምን በተመለከተ ተገቢ መመሪያዎችን 
እና መለኪያዎችን ይደነግጋል፡፡ ምንም እንኳ የሰብአዊ መብቶች ፅንሰ ሐሳብ ሰብአዊ መብቶች 
ሁሉን አቀፍ፤ የማይጣሱ እና የማይገፈፉ ናቸው በሚሉ መሠረታዊ መርሆዎች ላይ 
የተመሠረተ ቢሆንም፤ የልዩ ልዩ ሀገራት ሕገ መንግሥቶችና ዓለም አቀፍ የሰብአዊ መብቶች 
ሕግም ለአስቸኳይ ጊዜ ሁኔታ እውቅና የሚሰጡ ሲሆን፤ አተገባበሩም እንደየሀገሮቹ 
ሕገመንግሥታዊ ልምድ የተለያየ ነው፡፡   
ሆኖም በማናቸውም ዓይነት ሕገ መንግሥታዊ አስተዳደር የሰዎችን ደኅንነት ማስጠበቅ 
በመሠረቱ ከሰብአዊ መብቶች የሚመነጭ መንግሥታዊ ግዴታ ሲሆን፤በዚህም መሠረታዊ 
1 
ምክንያት በአስቸኳይ ጊዜ ወቅት የሚወሰዱት እርምጃዎችም ጭምር በሰብአዊ መብቶች 
መርሖዎች የተቃኙ መሆን ይኖርባቸዋል፡፡ ከእነዚህ የአስቸኳይ ግዜ ሥልጣንን ለመገደብ እና 
ለመቆጣጠር ከሚያገለግሉ የሰብአዊ መብቶች መርሖች መካከል፣ በአስቸኳይ ጊዜ አዋጁ 
በግልጽ የተጠቀሱት በማንኛውም ሁኔታ ሊታገዱ የማይችሉ መብቶች እንዲከበሩ፣ እንዲሁም 
የመንግሥት አስፈጻሚ አካላት የአስቸኳይ ጊዜ ክልክላዎችን፥ ግዴታዎችን እና የመብት 
እገዳዎችን ለማስፈጸም አስፈላጊና ተመጣጣኝ እርምጃዎች ብቻ እንዲጠቀሙ የሚያዙት 
ድንጋጌዎች ይገኙባቸዋል፡፡  
ከዚህ በታች የተዘረዘሩት በአስቸኳይ ጊዜ ሁኔታ ተፈጻሚ ሊሆኑ የሚገቡ የሰብአዊ መብቶች 
መርሖች እና ድንጋጌዎች በአንድ በኩል  በአስቸኳይ ጊዜ አዋጁ ፍሬ ነገር ውስጥ የተካተቱ  
እገዳዎች እና ክልከላዎች፣ እንዲሁም የተፈጻሚነት ወሰንን እያንዳንዳንቸውን በተናጠል 
ለመመርመር ወይም ለማጤን የሚያገለግሉ ናቸው። በሌላ በኩል የአስቸኳይ ጊዜ ሁኔታ  
“የልዩ አደጋ” ወይም እጅግ ውስን በሆኑ ሁኔታዎች ሊወጣ የሚገባ በመሆኑ፣ የሕዝብ 
ተወካዮች ምክር ቤት በጉዳዩ ላይ በሚመክርበት ወቅት የአስቸኳይ ጊዜ ሁኔታውን/አዋጁን 
ጥብቅ አስፈላጊነትና ተመጣጣኝነት ወይም ከአስቸኳይ ጊዜ አዋጅ ውጭ በሌሎች የሕግ 
አማራጮችና ገደቦች የጸጥታ ሁኔታው ሊሻሻል መቻል ወይም አለመቻሉን በተመለከተም 
ለመመርመር የሚያገለግሉ ናቸው፡፡ በተጨማሪም የአስቸኳይ ጊዜ አዋጁ በወጣ አጭር ቀናት 
ውስጥ የጸጥታ ሁኔታው መሻሻልና አደጋው በቁጥጥር ስር መዋሉ በይፋ የተገለጸ በመሆኑ 
የአስቸኳይ ጊዜ አዋጁን ማስቀጠል አስፈላጊነትና ተመጣጣኝነት በተለይም የ 6 ወር 
ተፈጻሚነት አስፈላጊነቱና ተመጣጣኝነቱን ለመመርመርና ለመወሰን የሚረዳ ነው፡፡ 
የሕግ ማዕቀፍ፡ የአስቸኳይ ጊዜ ሁኔታ የሰብአዊ መብቶች መርሖች  
1) 
የሕጋዊነት መርሕ  
የሕጋዊነት መርሕ የአስቸኳይ ጊዜ እርምጃዎች ተገቢውን ሕገ መንግሥታዊ እና ሕጋዊ መሠረቶች 
ሊኖራቸው እንደሚገባ፤ እንዲሁም ከዓለም አቀፍ የሰብአዊ መብቶች ሕጎች ጋር መጣጣም እንዳለባቸው 
የሚጠይቅ መሠረታዊ መርሕ ነው፡፡1 ከዚህም በተጨማሪ የሕጋዊነት መርሕ ከተገቢው በላይ 
የሚለጠጥ ሥልጣንና ሥልጣንን አላግባብ የመጠቀም አደጋን የሚገድብ ግልጽና የማያሻማ ሕግ 
መኖርን ይጠይቃል፡፡ የአስቸኳይ ጊዜ እርምጃዎች ዓለም አቀፍ የሰብአዊ መብቶች ሕግጋት በሚጠይቁት 
መሠረት “በሕግ የተደነገጉ” መሆናቸው እና ሕግን መሠረት በማድረግ እንዲተገበሩ መሆኑ እጅግ 
አስፈላጊ ነው፡፡ የሕገ መንግሥት አንቀጽ 93 የፌዴራሉና የክልል አስፈጻሚ አካላት የአስቸኳይ 
ጊዜ ሁኔታዎች ሲያጋጥሙ የአስቸኳይ ጊዜ አዋጅ በማወጅ እርምጃዎችን እንዲወስዱ 
የሚያስገድድ መሆኑ የሕጋዊነት መርሕን ያቋቁማል፡፡ 
የሕጋዊነት መርሕ የአስቸኳይ ጊዜ እርምጃዎች ከዓለም አቀፍ የሰብአዊ መብቶች ሕግጋት መስፈርቶች 
ጋር የተጣጣሙ እንዲሆኑ የግድ ይላል፡፡ በአስቸኳይ ጊዜ ሁኔታዎች በሰብአዊ መብቶች ላይ የሚደረጉ 
እገዳዎችን በሚመለከት በዓለም አቀፍ ደረጃ አስገዳጅ ግዴታዎች እና ገዢ መመሪያዎች፤ በዓለም አቀፍ 
የሲቪል እና የፓለቲካ መብቶች ስምምነት አንቀጽ 4 እንዲሁም በተባበሩት መንግሥታት የኢኮኖሚና 
ማኅበራዊ ምክር ቤት የፀደቀው የሲራኩሳ መርሆዎች እና በአስቸኳይ ጊዜ በማንኛውም ሁኔታ 
1 በሰብአዊ መብቶች እና የአስቸኳይ ጊዜ ሁኔታ ጥያቄ ላይ የተባበሩት መንግስታት ድርጅት ልዩ ዘጋቢ የመጨረሻ ዘገባ፣ ተመድ ሰነድ 
E/CN.4/Sub.2/1997/19/Add.1. (1997)፣ አንቀፅ 50-52። 
2 
የማይታገዱ መብቶችን (non- derogable rights) በተመለከተ የተባበሩት መንግሥታት የሰብአዊ 
መብቶች ኮሚቴ ባቀረባቸው አጠቃላይ ትንታኔዎች ተደንግገዋል፡፡2 ኢትዮጵያ  የሲቪልና የፓለቲካ 
መብቶች ዓለም አቀፍ ቃል ኪዳን፣ የአፍሪካ የሰዎችና ሕዝቦች መብቶች ቻርተር እና ሌሎች 
አስገዳጅ የሰብአዊ መብቶች ስምምነቶችን ያጸደቀች ሀገር እንደመሆኗ መጠን፤  መንግሥት 
የሚያወጣው የአስቸኳይ ጊዜ ሥልጣን ከነዚህ ዓለም አቀፍ የሰብአዊ መብቶች መስፈርቶች አንጻር  
መመዘን ይገባዋል፡፡ ሕገ መንግሥቱ ኢትዮጵያ ያፀደቀቻቸው ዓለም አቀፍ ስምምነቶች “የሀገሪቱ የሕግ 
አካል” እንደሆኑ በግልጽ ይደነግጋል፤ በተጨማሪም በሕገ መንግሥቱ የተዘረዘሩት የሰብአዊ መብቶች 
ድንጋጌዎች ኢትዮጵያ ከተቀበለቻቸው ዓለም አቀፍ የሰብአዊ መብቶች ሕግጋት እና መርሆች ጋር 
በተጣጣመ መልኩ መተርጎም እንዳለባቸው ይገልፃል፡፡3 
2) የልዩ አደጋ መርሕ 
በአስቸኳይ ጊዜ ሁኔታዎች ምክንያት በሰብአዊ መብቶች ላይ በመንግሥታት የሚጣሉ እገዳዎች 
ተገቢና ምክንያታዊ የሚሆኑት ልዩ የአደጋ ሁኔታ በሚያጋጥመበት ወቅት ነው፡፡ የዓለም አቀፍ 
የሲቪልና የፓለቲካ መብቶች ስምምነት አንቀጽ 4(1) መንግሥታት “የሀገርን ሕልውና አደጋ ላይ 
የሚጥል የአስቸኳይ ጊዜ ሁኔታ” ሲያጋጥም “ከግዴታዎቻቸው ወጣ ያሉ እርምጃዎችን” እንዲወስዱ 
ይፈቅዳል፡፡ የልዩ አደጋ መርሕ በሕገ መንግሥቱ የተካተተ ስለመሆኑ ማሳያው በሕገ መንግሥቱ 
አንቀጽ 93 መሠረት ተለይተው የተጠቀሱ ልዩ አደጋዎች ማለትም ‹‹የውጭ ወረራ፥ … ሕገ 
መንግሥታዊ ሥርዓቱን አደጋ ላይ የሚጥል ሁኔታ፥… የተፈጥሮ አደጋ፥…የሕዝብን ጤንነት አደጋ 
ላይ የሚጥል በሽታ›› ሲያጋጥሙ የአስቸኳይ ጊዜ አዋጅ ሊታወጅ እንደሚችል ተገልጿል፡፡  
3) በማንኛውም ሁኔታ የማይታገዱ መብቶችን ማክበር እና ማስከበር 
በኢፌዴሪ ሕገ መንግሥት መሠረት በማንኛውም ሁኔታ ሊታገዱ እንደማይችሉ የተጠቀሱት መብቶች 
የሚከተሉት ናቸው። 
• አንቀጽ 1 (የመንግሥት የፌዴራል ባሕሪይ እና ስያሜው)፣ 
• አንቀጽ 18 (ኢሰብአዊ አያያዝ ስለመከልከሉ)፣ 
• አንቀጽ 25 (የእኩልነትና ከመድልዎ ነጻ የመሆን መብት)፣ 
• አንቀጽ 39 (1) እና (2) (የራስን ዕድል በራስ መወሰን እስከመገንጠል መብት)፡፡ 
በዓለም አቀፍ የሲቪልና የፓለቲካ መብቶች ስምምነት አንቀጽ 4(2) መሠረት፤ በማንኛውም ሁኔታ 
ሊታገዱ የማይችሉ ተብለው የተዘረዘሩ  መብቶች የሚከተሉት ናቸው፡- 
• አንቀጽ 6 (በሕይወት የመኖር መብት) 
• አንቀጽ 7 (ስቃይን ከሚያስከትል፤ ጨካኝ፤ ኢሰብአዊና አሰቃቂ አያያዝና ቅጣት ነጻ የመሆን 
መብት) 
• አንቀጽ 8 (ከባርነት ወይም ከግዴታ አገልጋይነት ነጻ የመሆን መብት) 
2 በአለም አቀፍ የሲቪል እና የፖለቲካ መብቶች ስምምነት ድንጋጌዎችን ስለመገደብ እና ማገድ የወጡ የሲራኩሳ መርሆች (የሲራኩሳ 
መርሆዎች)፣ ተመድ ሰነድ E/CN.4/1984/4(1984)፣ አባሪ፤ ደግሞም የሰብአዊ መብቶች ኮሚቴ፣ አጠቃላይ ትንታኔ 29- የአስቸኳይ ጊዜ 
ሁኔታ (አንቀጽ 4)፣ እና አጠቃላይ ትንታኔ 32 (የእኩልነት መብት) ተመድ ሰነድ CCPR/C/21/Rev.1/Add.11 (2001)። 
3 የኢፌዲሪ ሕገ መንግሥት አንቀፅ 9 (4) እና 13 (2)። 
3 
• አንቀጽ 11 (የውል ግዴታን መወጣት ባለመቻል የሚደረግ እስር መከልከል) 
• አንቀጽ 15 (የወንጀል ሕጋዊነት መርሕ፤ ማለትም፤ አዲስ የወጣው ሕግ ያነሰ ቅጣትን የሚጥል 
ካልሆነ በስተቀር፤ የወንጀል ተጠያቂነትና ቅጣት፤ ድርጊቱ ሲፈጸም በወቅቱ ሥራ ላይ በነበረው 
ሕግ በግልጽና በማያሻማ ቋንቋ በተቀመጡ ድንጋጌዎች መሠረት ብቻ የሚወሰን ስለመሆኑ) 
• አንቀጽ 16 (በሕግ ፊት እንደሰው መቆጠር) እና 
• አንቀጽ 18 (የሐሳብ፤ የሕሊናና የሃይማኖት ነጻነት) 
ከዚህ በተጨማሪም የተባበሩት መንግሥታት ሰብአዊ መብቶች ኮሚቴ በሲቪል እና ፖለቲካ 
መብቶች ስምምነት አንቀጽ 4 ላይ ሊታገዱ የማይችሉ መብቶች ተብለው በግልጽ የተዘረዘሩ 
መብቶች ቢኖሩም፤ ሌሎች ያልተዘረዘሩት መብቶች በአስቸኳይ ሁኔታ ውስጥም ቢሆንም 
በአጠቃላይ ሊታገዱ የሚችሉ ናቸው ማለት እንዳልሆነ በአጠቃላይ ትንታኔው ቁጥር 29 ላይ 
በግልጽ ያስረዳል። ይልቁንም የሚታገዱ መብቶችንም በተመለከተ የሚወሰዱ እርምጃዎች 
እያንዳንዳቸው የጥብቅ አስፈላጊነትን፣ የተመጣጣኝነት እና ሌሎች መርሖችን በሙሉ ሊያሟሉ 
ይገባል። ሌሎች በግልጽ እንደማይታገዱ ያልተዘረዘሩ መብቶችንም የሚመለከቱ ገደቦች እነዚህን 
መርሖች አተገባበር/አፈጻጸም እና መንፈስ በማይቃረን መልኩ፣ እንዲሁም ሀገሪቱ ባጸደቀቻቸው 
ሌሎች ዓለም አቀፍ ስምምነቶች መሠረት ያሉባትን ግዴታዎች ለመወጣት በሚያስችል መልኩ 
ብቻ ሊሆን እንደሚገባ ያብራራል።4  
የሰብአዊ መብቶች ኮሚቴው እንደ ምሳሌ ከጠቀሳቸው ጉዳዮች ውስጥ ሀገራት በጦርነት/በግጭት 
ወቅት  ተግባራዊ የሚያደርጉት የአስቸኳይ ጊዜ ሁኔታ ሀገራቱ ያሉባቸውን የዓለም አቀፍ 
የሰብአዊነት ሕግ (የጦርነት ሕግ) እና በሰብአዊነት ላይ የሚፈጸሙ ወንጀሎችን የመከላከል ግዴታ 
የሚያስቀር አለመሆኑን፤ወይም በአስቸኳይ ጊዜ ሁኔታ ውስጥ መሆናቸው ግዴታዎቹን 
ላለመወጣት መከራከሪያ ምክንያት ሊሆን እንደማይችል ይጠቅሳል። ኮሚቴው በአጠቃላይ 
ትንታኔው ቁጥር 32 የእኩልነት መብት በአስቸኳይ ሁኔታ ውስጥም ቢሆን ሊገደብ የማይችል 
መሆኑን እና ከዚህ ጋር ተያይዞም የዳኝነት ዋስትና፣ ከጭካኔ፣ ከአዋራጅ እና ከኢሰብአዊ አያያዝ 
የመጠበቅ መብት እና ተያያዥ መብቶች በሙሉ የሚካተቱ መሆኑን ያትታል።  
በሌላ በኩል፤ ከዚህ በላይ በመግቢያው ክፍል እንደተጠቀሰው ከዓለም አቀፉ የሲቪልና 
ፖለቲካ መብቶች ቃል ኪዳን በስተቀር፤ በተለይ የአፍሪካ  ሰብአዊና የሕዝቦች መብቶች 
ቻርተር  እንዲሁም ሌሎች ኢትዮጵያ ያጸደቀቻቸው የዓለም አቀፍ ሰብአዊ መብቶች 
ስምምነቶች በአስቸኳይ ጊዜ ሁኔታዎችም ውስጥ ቢሆን ሰብአዊ መብቶችን ማገድ የሚፈቅድ 
ድንጋጌ (derogation clause) እንደሌላቸው ማስታወስ ይገባል፡፡ የአፍሪካውን ቻርተር 
የመተርጎም ስልጣን የተሰጠው የአፍሪካ  ሰብአዊና የሕዝቦች መብቶች ኮሚሽን በቻርተሩ 
የተጠበቁ ሰብአዊና የሕዝቦች መብቶችን  ማገድ የሚፈቅድ ድንጋጌ ወይም አንቀጽ 
አለመኖሩን በሚመለከት በሰጠው አስተያየት፣ “እያንዳንዱ ግለሰብ ለቤተሰቡ፣ ለማኅበረሰቡ 
እና ለሀገሩ ግዴታ እንዳለበት” እና “የእያንዳንዱ ግለሰብ መብት እና ግዴታዎች የሌሎች 
ሰዎችን መብቶችና ማኅበረሰባዊ ደኅንነትን ባገናዘበ መልኩ ሊሆን እንደሚገባ የሚደነግገውን 
እና መንግሥታትፍትሐዊዳኝነትየማግኘትመብት
 ለምሳሌ ከላይ እንደተጠቀሰው የሰብአዊ መብቶች ኮሚቴአጠቃላይትንታኔ ቁጥር 
ከማይገደቡመብቶችዝርዝርውስጥአልተካተተምበሚል ምክንያትየዚህመብትአንድአካልየሆነውንእንደጥፋተኛ
 ያለመቆጠር መብትን የሚጥስአሠራርቢከተሉትክክልአይደለም፡፡ምክንያቱምእንደጥፋተኛ
 ያለመቆጠር መብት በዓለም አቀፍ የሲቪልና የፓለቲካ መብቶች ስምምነት ከተሰጠው ዕውቅና በተጨማሪ የማይገሰሱ የዓለም አቀፍ ሕግ
 ተለምዶዎች መካከልአንዱእንደመሆኑፍትሐዊዳኝነትየማግኘትመብት
 ከማይታገዱመብቶችዝርዝርውስጥአልተካተተምየሚለውክርክርአያስኬድም፡፡
 4 
የቻርተሩን አንቀጽ 27 ጋር እስከተጣጣመ ድረስ “መንግሥታት በስምምነቱ የተቀበሏቸውን 
ግዴታዎች በአስቸኳይ ጊዜ ሁኔታዎች ገሸሽ እንዲያደርጉ አይፈቅድም”5  በማለት በቻርተሩ 
የተጠበቁ ሰብአዊና የሕዝቦች መብቶች በሙሉ በአስቸኳይ ጊዜ ሁኔታ ሊገደቡ እንደማይችሉ 
በግልጽ አስቀምጧል፡፡ 
4) የጥብቅ አስፈላጊነትና ተመጣጣኝነት መርሕ 
በማንኛውም ሁኔታ ሊታገዱ የማይችሉ ተብለው ከላይ ከተጠቀሱት መሠረታዊ መብቶች ውጪ 
ያሉት ሰብአዊ መብቶች በአስቸኳይ ጊዜ ሁኔታም ቢሆን በዘፈቀደ ይገደባሉ ማለት አይደለም፡፡ 
የዓለም አቀፍ የሲቪልና የፓለቲካ መብቶች ሰምምነት አንቀጽ 4 ላይ እንደተመለከተው 
መንግሥታት፡ “ከተከሰተው የአስቸኳይ ሁኔታ አንፃር በጥብቅ አስፈላጊ የሆኑ” የአስቸኳይ ጊዜ 
እርምጃዎችን ብቻ ሊወስዱ እንደሚችሉ ይደነግጋል። የኢትዮጵያ ሕገ መንግሥትም በተመሳሳይ 
መልኩ መንግሥት “የአስቸኳይ ጊዜ አዋጁን ለማወጅ ምክንያት የሆነውን ጉዳይ ለማስወገድ ተፈላጊ 
ሆኖ በተገኘው ደረጃ” የአስቸኳይ ጊዜ እርምጃዎችን ሊወስድ እንደሚችል በመግለጽ የጥብቅ 
አስፈላጊነትና ተመጣጣኝነት መርሕን የሚጠይቅ  ድንጋጌ አካቷል፡፡6 
በተባበሩት መንግሥታት የሰብአዊ መብቶች ኮሚቴ አስተያየት መሠረት፤ የአስቸኳይ ጊዜ 
እርምጃዎችን የአስቸኳይ ጊዜ ሁኔታውን ለመቀልበስ በጥብቅ ከሚያስፈልገው አንጻር የመወሰን 
ኃላፊነትን በተመለከተ  “መሬት ላይ ባለው ተጨባጭ ሁኔታ ግምገማ” ላይ በመመሥረት፤ በእያንዳንዱ 
የሰምምነቱ አንቀጾች ስር ጥንቃቄ የተሞላበት ትንተና የማካሄድ ግዴታን በመንግሥታት ላይ ይጥላል፡፡
 7 በሌላ አነጋገር፤ መብቶች ላይ የሚጣሉ ገደቦችና እገዳዎች አስፈላጊነት እና ተገቢነት ለእያንዳንዱ 
ሰብአዊ መብት በተናጠል ካለው ተጨባጭ ሁኔታ አንጻር በጥንቃቄ መተንተን ይገባዋል ማለት 
ነው፡፡ 
በመሆኑም፤ የጥብቅ አስፈላጊነትና የተመጣጣኝነት መርሕ፤ መንግሥታት ማንኛውንም የሰብአዊ 
መብቶች በዓለም አቀፍ የሲቪልና የፓለቲካ መብቶች ስምምነት ወይም በሀገራቸው ሕገ መንግሥት 
ሊገደቡ የማይችሉ መብቶች ዝርዝር ውስጥ አልተካተተም በሚል ምክንያት ብቻ በደፈናው ማገድ 
እንደማይችሉ የሚያሳይ ነው፡፡ በእርግጥም አንዳንድ በዓለም አቀፍ የሲቪልና የፓለቲካ መብቶች 
ስምምነት በማንኛውም ሁኔታ የማይታገዱ መብቶች ዝርዝር ውስጥ ያልተካተቱ ሰብአዊ መብቶች በጣም 
መሠረታዊ ከመሆናቸው የተነሳ በማናቸውም ሁኔታ እገዳ የማይደረግባቸው መብቶች ተደርገው ሊወሰዱ 
እንደሚችሉም ከግምት ማስገባት ያስፈልጋል፡፡8 
የጥብቅ አስፈላጊነትና የተመጣጣኝነት መርሕ መንግሥታት የአስቸኳይ ጊዜ ሥልጣንን ላልተገባ 
ዓላማ እንዳያውሉት፤ እንዲሁም የአስቸኳይ ጊዜ እርምጃዎችን ከጊዜ ወደ ጊዜ መመርመር እና 
መከለስ እንዳለባቸው ይጠይቃል፡፡9 በተጨማሪም መንግሥታት “ከተከሰተው የአስቸኳይ ሁኔታ አንፃር 
Every individual shall have duties towards his family and society, the State and other legally recognised 
communities and the international community. The rights and freedoms of each individual shall be 
exercised with due regard to the rights of others, collective security, morality and common interest. (Article 
27 of the African Charter on Human and Peoples’ Rights) 
የኢፌዲሪ ሕገ መንግሥት አንቀፅ 93 (4) (ለ)። 
7 አጠቃላይ አስተያየት 29፣ ዚኒ ከማሁ፣ የግርጌ ማስታወሻ ቁጥር 11፣ አንቀፅ ቁጥር 9። 
8 የሲራኩሳ መርሆች፣ ዚኒ ከማሁ፣ የግርጌ ማስታወሻ ቁጥር 11፣ አንቀፅ 70 ይመልከቱ። 
9 በአደጋ ጊዜ ሁኔታ የሰብዓዊ መብቶች መስፈርቶች በተመለከተ የፓሪስ ዝቅተኛ መስፈርቶች፣ ዓለም አቀፍ የሕግ ማህበር፣ እ.ኤ.አ. 
በ1984 በፓሪስ የተካሄደዉ የመጀመሪያ ጉባኤ ዘገባ ፣ ክፍል ለ ፣ የአሜሪካ የአለም አቀፍ ህግ መፅሄት፣ ቅፅ 79፣ ቁጥር 4፣ ገፅ 
1072 ጀምሮ (1985) እንደገና የታተመ። 
5 
በጥብቅ አስፈላጊ የሆኑ” የአስችኳይ ጊዜ እርምጃዎችን እንዲወስዱ የሚለው ድንጋጌ የአስቸኳይ ጊዜ 
እርምጃዎችን የጊዜ ቆይታንም የሚመለከት ነው፡፡ በመሆኑም የአስቸኳይ ጊዜ እርምጃዎች በጊዜ ገደብ 
የታጠሩ መሆን ያለባቸው ሲሆን፣ ከሚገባው በላይም መራዘም የለባቸውም፡፡ ስለሆነም ለነገሩ ሁኔታ 
አስፋላጊ ነው ተብሎ ለሚታሰበው አነስተኛ ጊዜ ብቻ ተገድቦ ተፈጻሚነት እንዲኖረው ከማድረግ በተጨማሪ 
ከነባራዊ ሁኔታው መለወጥ ጋር ወይም የአስቸኳይ ጊዜ እርምጃ እንዲወሰድ ምክንያት ከሆነው አደጋ 
መቀረፍ ጋር ተያይዞ እርምጃዎቹ መላላት ወይም መነሳት እንዳለባቸው የሚያመለክት ነው፡፡ 
5) ከሌሎች ዓለም አቀፍ ግዴታዎች የመጣጣም ሁኔታ 
የአስቸኳይ ጊዜ ሁኔታዎች ሲያጋጥሙ መንግሥታት ከመደበኛ ግዴታዎቻቸው ወጣ ያሉ 
እርምጃዎችን እንዲወስዱ የሚፈቅደው የዓለም አቀፍ የሲቪልና የፓለቲካ መብቶች ስምምነት አንቀጽ 
4(1) ቢኖርም፤ በመንግሥታት የሚወሰዱ የአስቸኳይ ጊዜ እርምጃዎች ከሌሎች የዓለም አቀፍ ሕግጋት 
ጋር የሚጣጣሙ ሊሆን ይገባል፡፡ ይህ ማለት “በመንግሥታት የሚወሰዱ ከመሠረታዊ ግዴታዎች 
ወጣ ያሉ እርምጃዎች የመንግሥታቱን ከዓለም አቀፍ ስምምነትም ሆነ ከሌላ የዓለም አቀፍ ሕግ 
የሚመነጩ ግዴታዎችን የሚቀንስ እንደሆነ አድርገው” የዓለም አቀፍ የሲቪልና የፓለቲካ 
መብቶች ስምምነት አንቀጽ 4ን እንደ ሕጋዊ ከለላ መጠቀም አይችሉም ማለት ነው፡፡10 
ለምሳሌ ከላይ እንደተጠቀሰው የሰብአዊ መብቶች ኮሚቴ አጠቃላይ ትንታኔ ቁጥር 29 እና 
32  መንግሥታት ፍትሐዊ ዳኝነት የማግኘት መብትን (right to fair trial) ከማይገደቡ መብቶች 
ዝርዝር ውስጥ አልተካተተም በሚል  ምክንያት የዚህ መብት አንድ አካል የሆነውን እንደ ጥፋተኛ 
ሆኖ ያለመቆጠር መብትን (right to presumption of innocence) የሚጥስ አሠራር ቢከተሉ 
ትክክል አይደለም፡፡ ምክንያቱም እንደ ጥፋተኛ ያለመቆጠር መብት በዓለም አቀፍ የሲቪልና 
የፓለቲካ መብቶች ስምምነት ከተሰጠው ዕውቅና በተጨማሪ የማይገሰሱ የዓለም አቀፍ ሕግ 
ተለምዶዎች (preemptory norms of international law) መካከል አንዱ እንደመሆኑ ፍትሐዊ 
ዳኝነት የማግኘት መብት (right to fair trial) ከማይታገዱ መብቶች ዝርዝር ውስጥ አልተካተተም  
በሚል ምክንያት ሊታገድ አይችልም፣ አይገባም፡፡1112  
በተጨማሪም  ከዚህ በላይ በክፍል 3 ስር እንደተመለከተው ኢትዮጵያ ተቀብላ ያጸደቀችው 
የአፍሪካ  ሰብአዊና የሕዝቦች መብቶች ቻርተር እና ሌሎችም የዓለም አቀፍ ሰብአዊ መብቶች 
ስምምነቶች በአስቸኳይ ጊዜ ሁኔታዎች ሰብአዊ መብቶችን  ማገድ የሚፈቅድ ድንጋጌ 
(derogation clause) የሌላቸው መሆኑንም ታሳቢ በማድረግ ከአፍሪካ ቻርተርና ሌሎችም 
የዓለም አቀፍ ሰብአዊ መብቶች ስምምነቶች ጋር የሚቃረን የአስቸኳይ ጊዜ ሁኔታ ገደብ 
ማድረግ ትክክል አይሆንም፡፡ ፡፡  
በመሆኑም፤ መንግሥታት በዓለም አቀፉ የሲቪልና የፓለቲካ መብቶች ስምምነት ከተቀመጡ የሰብአዊ 
መብቶች ግዴታዎች ወጣ ያሉ እርምጃዎችን መውሰድ የሚችሉት እነዚህ እርምጃዎች ከመንግሥታቱ 
ሌሎች የዓለም አቀፍ ሕግ ግዴታዎቻቸው ጋር እስካልተቃረኑ ድረስ ብቻ ነው፡፡ ይህ መርሕ 
10 አጠቃላይ አስተያየት 29፥ ዚኒ ከማሁ፥ የግርጌ ማስታወሻ ቁጥር 11፥ አንቀፅ ቁጥር 9። 
11 ዚኒ ከማሁ፥ አንቀፅ ቁጥር 11። 
የተመድ የሰብአዊ መብቶች ኮሚቴ አጠቃላይ ትንታኔ ቁጥር 32
 6 
የተለያዩ ሰብአዊ መብቶች በተለያዩ የዓለም አቀፍ ሕግጋት የተቋቋሙ ከመሆናቸው አንፃር የሰብአዊ 
መብቶችን በተሻለ ሁኔታ ለሚያቀዳጀው ሕግ ቅድሚያ በመስጠት ለሰብአዊ መብቶች መከበር 
አስተዋጽዖ የሚያደርግ ነው። 
6) መድልዎና አግላይነትን የመከላከል መርሕ 
የዓለም አቀፍ የሲቪልና የፓለቲካ መብቶች ስምምነት አንቀጽ 4(1) የአስቸኳይ ጊዜ እርምጃዎች በዘር፥ 
በቀለም፥ በፆታ፥ በቋንቋ፥ በሃይማኖት ወይም ማኅበራዊ መሠረት መድልዎን የሚያስከትሉ መሆን 
እንደሌለባቸው ይደነግጋል። ከዚህ ጋር በሚስማማ መልኩ የኢትዮጵያ ሕገ መንግሥት አንቀጽ 93 
(4) (ሐ) የእኩልነት መብትን በአስቸኳይ ጊዜ የማይታገዱ መብቶች ዝርዝር ውስጥ  የተካተተ ሲሆን፤ 
በአስቸኳይ ጊዜ ሁኔታ ወቅት ተግባራዊ አፈጻጸሙ ከፍተኛ ጥንቃቄ የሚሻ መርሕ ነው፡፡  
7) ዓለም አቀፍ የማሳወቅ ግዴታ 
ዓለም አቀፍ የሲቪልና የፓለቲካ መብቶች ስምምነት አንቀጽ 4(3) መንግሥታት 
“ተግባራዊነታቸው እንዲቋረጥ ስለተደረጉ የስምምነቱ ድንጋጌዎች እና ይህን ስላስከተሉት ምክንያቶች” 
እንዲሁም “ይህ የግዴታዎች መቋረጥ ሁኔታ መቼ እንደሚቆም” ተገቢውን መረጃ ለዓለም አቀፉ 
ማኅበረሰብ የማሳወቅ ግዴታ እንዳለባቸው ይደነግጋል፡፡ በመሆኑም፤ የኢትዮጵያ መንግሥት 
ስለአስቸኳይ ጊዜ አዋጁ ይዘትና ስለቆይታ ግዜው ለዓለም አቀፉ ማኅበረሰብ ማሳወቅ ይኖርበታል። 
8) የሕዝብ ተወካዮች ምክር ቤት የአስቸኳይ ጊዜ እርምጃዎች ክትትል እና የኢትዮጵያ 
ሰብአዊ መብቶች ኮሚሽን የሰብአዊ መብቶች ክትትል 
8.1 
የሕዝብ ተወካዮች ምክር ቤት 
የአስቸኳይ ጊዜ እርምጃዎች አስፈላጊነታቸውን፥ ተመጣጣኝነታቸውን እና ከዓለም አቀፍና ከሀገራዊ 
ሕጎች የሚጣጣሙ መሆናቸውን ለመከታተል በመደበኛነት በሕዝብ ተወካዮች መመርመር 
እንዳለባቸው ዓለም አቀፍ መስፈርቶች ያመለክታሉ፡፡ በአስቸኳይ ጊዜ እርምጃዎች ላይ የሚደረግ የሕዝብ 
ተወካዮች ክትትል እና ምርመራ የሕግ የበላይነትን ለማረጋገጥና የአስቸኳይ ጊዜ አዋጅ ሥልጣንን 
ተገቢ ላልሆኑ ዓላማዎች የመጠቀም ሁኔታን ለመከላከል ሁነኛ መሣሪያ ነው። የኢትዮጵያ ሕገ 
መንግሥት ብሔራዊ የአስቸኳይ ግዜ አዋጅ በሚኒስትሮች ምክር ቤት እንደሚታወጅ እና በሕዝብ 
ተወካዮች ምክር ቤት እንደሚፀድቅ፣ ለአፈፃፀሙ ክትትልም በሕዝብ ተወካዮች ምክር ቤቱ የአስቸኳይ 
ጊዜ አፈጻጸም መርማሪ ቦርድ ሊቋቋም እንደሚገባው ይደነግጋል፡፡  
በፌዴራሉ ሕገ መንግሥት መሠረት13 የአስቸኳይ ጊዜ አፈጻጸም መርማሪ ቦርድ በአስቸኳይ ጊዜ 
ሁኔታዎች ሰብአዊ መብቶችን ለማስጠበቅ በጣም አስፈላጊ የሆኑ የሚከተሉት ሥልጣንና ኃላፊነቶች 
ይኖሩታል፡- 
ሀ) በአስቸኳይ ጊዜ አዋጅ ምክንያት የታሰሩ ሰዎችን ስም ዝርዝር በአንድ ወር ጊዜ ውስጥ ይፋ 
ማድረግና የታሰሩበትን ምክንያት መግለጽ፤ 
ለ)  በአስቸኳይ ጊዜ አዋጅ ወቅት የሚወሰዱት እርምጃዎች በማናቸውም ረገድ
 ኢሰብአዊ አለመሆናቸውን መቆጣጠርና መከታተል፤ 
ሐ) ማናቸውም በአስቸኳይ ጊዜ አዋጅ የተወሰደ እርምጃ ኢሰብአዊ መሆኑን ሲያምንበት 
የኢፌዲሪ ሕገ መንግሥት አንቀፅ 93(6)።
 7 
ጠቅላይ ሚኒስትሩ ወይም የሚኒሰቴሮች ምክር ቤት እርምጃውን እንዲያስተካክል ሐሳብ 
መስጠት፤ 
መ) በአስቸኳይ ጊዜ አዋጅ እርምጃዎች ኢሰብአዊ ድርጊት የሚፈጽሙትን ሁሉ ለፍርድ 
እንዲቀርቡ ማድረግ፤ 
ሰ) የአስቸኳይ ጊዜ አዋጅ እንዲቀጥል ለሕዝብ ተወካዮች ምክር ቤት ጥያቄ ሲቀርብ ያለውን 
አስተያየት ለምክር ቤቱ ማቅረብ ናቸው፡፡ 
8.2 የኢትዮጵያ የሰብአዊ መብቶች ኮሚሽን 
ከአስቸኳይ ጊዜ አዋጅ አፈጻጸም መርማሪ ቦርድ በተጨማሪ፤ በአስቸኳይ ጊዜ አዋጅ ወቅት ስለ ሰብአዊ 
መብቶች ሁኔታ ክትትል እንዲያደርግ ስልጣንና ኃላፊነት የተሰጠው ሌላው አካል ሀገራዊው የሰብአዊ 
መብቶች ተቋም የኢትዮጵያ የሰብአዊ መብቶች ኮሚሽን ነው፡፡ ኮሚሽኑ በማናቸውም ጊዜ የሰብአዊ 
መብቶችን አከባበርን በተመለከተ ክትትል የማድረግ ሥልጣን የተሰጠው ከመሆኑም በተጨማሪ 
በኮሚሽኑ ማቋቋሚያ አዋጅ ቁጥር 210/1992 (በአዋጅ ቁጥር 1224/2012 እንደተሻሻለው)  
አንቀጽ 6 (12) መሠረት በተለይ በአስቸኳይ ጊዜ ወቅትም ሰብአዊ መብቶችን የመከታተል 
ተግባርና ኃላፊነት ያለበት ስለመሆኑ በግልጽ ተደንግጓል፡፡  
ስለዚህም በአስቸኳይ ጊዜ አዋጅ ወቅት የሰብአዊ መብቶች አጠባበቅን ለማረጋገጥ፣ ተገቢ 
ያልሆነ አሠራርን ለመከላከልና ተጠያቂነትን ለማረጋገጥ እጅግ አስፈላጊ የሆኑት የቦርዱና 
የኮሚሽኑ ተደጋጋፊ ሥራዎች እጅግ አስፈላጊ በመሆናቸው፤ የአስቸኳይ ጊዜ ጠቅላይ 
መምሪያ ዕዙን ጨምሮ ሁሉም የሕግ አሰከባሪ አካላትና የመንግሥት አስፈጻሚ አካላት 
ለቦርዱና የኮሚሽኑ የክትትልና ምርመራ ሥራዎች አስፈላጊውን ሁሉ ድጋፍና ማመቻቸት 
ሊያደርጉ ይገባል፡፡ 
9) የዳኝነት ዋስትና (judicial guarantees)  እና ሌሎች ጉዳዮች  
በሰብአዊ መብቶች መርሖች መሠረት  የአስቸኳይ ጊዜ ሁኔታ በምንም መልኩ የፍትሐዊ 
ዳኝነት ዋስትናዎችን በጅምላ  ማገድን የሚፈቅድ አይደለም፡፡ የተባበሩት መንግሥታት 
የሰብአዊ መብቶች ኮሚቴ አጠቃላይ ትንታኔ ቁጥር 32 የእኩልነት መብትን በተመለከተ 
በዝርዝር እንዳስረዳው ፍትሐዊ ዳኝነት የማግኝት መብት በዓለም አቀፍ የሲቪልና የፓለቲካ 
መብቶች ስምምነት አንቀጽ 4(2) ስር በማናቸውም ሁኔታ የማይታገዱ መብቶች ዝርዝር 
ውስጥ በግልጽ የተካተተ ባይሆንም፤ ይኸው ስምምነት በመንግሥታት የሚወሰዱ የአስቸኳይ 
ጊዜ እርምጃዎች መንግሥታቱ በሌሎች ዓለም አቀፍ ሕጎች መሠረት ከተቀበሏቸው 
ግዴታዎች ጋር የሚጣጣሙ መሆን እንደሚኖርባቸው በግልጽ የሚደነግግ በመሆኑ በአንቀጽ 
4  
በግልጽ  ባለመመልከቱ ሊታገድ ይችላል ማለት  አይደለም።   ለዚህ ጉዳይ አግባብነት 
ያለው ዓለም አቀፍ ግዴታ ፍትሐዊ ዳኝነት የማግኘት መብት መሠረታዊ መርሆች 
የማይገሰሱ ዓለም አቀፍ ተለምዶዎች (preemptory norms of international law) አካል  
መሆኑ ነው፡፡  የተባበሩት መንግሥታት የሰብአዊ መብቶች ኮሚቴም፤ መንግሥታት 
የስምምነቱን አንቀጽ 4 መሠረታዊ ፍትሐዊ የዳኝነት መርሖዎችን ጨምሮ፤ የማይገሰሱ 
ዓለም አቀፍ ተለምዶዎች ለመጣስ እንደምክንያት መጥቀስ እንደማይችሉ በግልጽ 
ያስቀምጣል፡፡  በተጨማሪም ኮሚቴው በማናቸውም ሁኔታ ለማይታገዱ መብቶች (non- 
8 
derogable  
rights)  
የሚደረገው ጥበቃ፤ እነዚህ መብቶች በተገቢ የሥነ-ሥርዓት 
ዋስትናዎች መደገፋቸውን የግድ የሚል በመሆኑ ከሥነ ሥርዓት ዋስትናዎች ጋር በተያያዘ 
የሚወሰዱ እርምጃዎች የማይታገዱ መብቶችን የማገድ ውጤቶችን ማስከተል  
እንደማይገባቸውም  ይገልጻል፡፡  
የተባበሩት መንግሥታት የሰብአዊ መብቶች ኮሚቴ ሀገራት በሲቪልና ፖለቲካ መብቶች ቃል 
ኪዳን አንቀጽ 14 ስር በተዘረዘሩት የሥነ-ሥርዓት ዋስትናዎች ላይ የሚጥሏቸው ገደቦች 
“ያለው ተጨባጭ ሁኔታ ከሚጠይቀው በላይ የማያልፉ መሆናቸውን” ማረጋገጥ እንዳለባቸው 
ይገልጻል፡፡   ስለሆነም በእያንዳንዱ የሥነ-ሥርዓት ዋስትና መብት ላይ ለመጣል የሚታሰብ 
ገደብ አስፈላጊነት ተጨባጭ ሁኔታው ከሚጠይቀው አንጻር በጥንቃቄ መመዘን አለበት ፡፡ 
ስለሆነም የወንጀል ሥነ-ሥርዓት ሕግ ዋስትናዎችን በጅምላ  ማገድ በፍጹም አስፈላጊና 
ተመጣጣኝ እርምጃ ነው ተብሎ ሊወሰድ አይችልም፡፡  በተለይም አንዳንድ የሥነ-ሥርዓት 
ዋስትናዎች በጣም መሠረታዊ ከመሆናቸው የተነሳ በማናቸውም ሁኔታ ሊገደቡ አይገባም 
የሚባሉ የሥነ-ሥርዓት ዋስትናዎች እንዳሉም  ሊታወቅ ይገባል፡፡  
በሲራኩሳ መርሖች መሠረት “ለሰብአዊ ክብር መሠረታዊ” በመሆናቸው መገደባቸው 
“በማናቸውም የአስቸኳይ ጊዜ ሁኔታ በጥብቅ አስፈላጊ አይሆንም” ተብለው ከተለዩት 
መሠረታዊ የሥነ-ሥርዓት ዋስትናዎች መካከል በጊዜ ያልተገደበ ከክስ በፊት ለረጅም ጊዜ  
በእስር የማቆየት ሁኔታ መከልከሉ፤ በብቸኝነት ማሰር እና ፍጹም ከሰው እንዳይገናኙ 
የሚያደርግ የግዞት እስር መከልከሉ፤ በነጻ እና ገለልተኛ ፍርድ ቤት የመዳኘት መብት፤ 
ከፍርድ በፊት እንደጥፋተኛ ያለመቆጠር መብት፤ የሕግ ወኪልና ረዳት የማግኘት መብት፤ 
እንደዚሁም ለበላይ ፍርድ ቤት ይግባኝ የማለት መብቶችን ይጨምራሉ፡፡  
የእኩልነት መብትን በተመለከተ ሌላው ተጨማሪ ነጥብ14፣ በሚኖሩበት አካባቢ በብዛታቸው 
አነስተኛ የሆኑ የማኅበረሰብ ክፍሎችን ( ሕዳጣን)15  ወይም ለተደራራቢ የሰብአዊ መብቶች 
ጥሰቶች ተጋላጭ የሆኑ የማኅበረሰብ ክፍሎችን (ለምሳሌ ስደተኞች፣ የሀገር ውስጥ 
ተፈናቃዮች፣ ሴቶች፣ ሕፃናት፣ አረጋውያን፣ አካል ጉዳተኞች) በተመለከተ በአስቸኳይ ጊዜ 
ሁኔታ ውስጥ ሊኖር ስለሚገባው ጥበቃ የተመለከተ ነው። ለምሳሌ የተመድ ሰብአዊ መብቶች 
ኮሚቴ አጠቃላይ ትንታኔ በግልጽ እንደሚያስረዳው የዓለም አቀፍ የሰብአዊ መብቶች 
ግዴታዎችን የማሟላት መርሕ እና ከዚሁ የሚመነጨው የመድልዎ እና አግላይነት 
የመከላከል መርሕ  ሀገራት የአስቸኳይ ጊዜ ሁኔታን በመጠቀም ለምሳሌ በዓለም አቀፍ 
የሰብአዊነት ሕግ (የጦርነት ሕግ) ወንጀል ተብለው የተደነገጉ ድርጊቶችን፣ እንዲሁም 
በሌሎች ዓለም አቀፍ የሰብአዊ መብቶች ስምምነቶች ላይ የተከለከሉ ድርጊቶችን (ለምሳሌ 
ስደተኞችን አስገድደው ከሀገር የማስወጣት (refoulement) ወይም ሰዎች አስገድዶ ከአንድ 
የተመድ የሰብአዊ መብቶች ኮሚቴ አጠቃላይ ትንታኔ ቁጥር 29
 አጠቃላይ ትንታኔ ቁጥር 29)
 9 
አካባቢ ወደ ሌላ ቦታ የማፈናቀል (forced displacement) የማዘዋወር ተግባራትን ሊፈጽሙ 
አይችሉም።16  
በተመሳሳይ መልኩ ሰዎችን ማገት፣ አፈና ወይም ባልታወቁ  ቦታዎች (unacknowledged 
detentions) አስሮ ማቆየት  በግልጽ ሊታገዱ ከማይችሉ የነጻነት መብቶች መካከል 
ባይዘረዘሩም፣ በዓለም አቀፍ ሕግ የተከለከሉ በመሆናቸው  በማናቸውም  ጊዜ ቢሆን ፍጹም 
የተከለከሉ  መሆናቸው ግልጽ ነው።
 አጠቃላይ ትንታኔ ቁጥር 29)
 10 
ዝርዝር አስተያየት 
በሚኒስትሮች ምክር ቤት የወጣው የአስቸኳይ ጊዜ አዋጅ ዝርዝር አንቀጾች ላይ  ከሰብአዊ መብቶች መርሆዎችና መለኪያዎች አንጻር 
የሚመነጩ የሰብአዊ መብቶች ስጋቶች እና የማሻሻያ ምክረ ሐሳቦች እንደሚከተለው ቀርበዋል፡፡ የሕዝብ ተወካዮች ምክር ቤት የአስቸኳይ ጊዜ 
አዋጁን የሚያጸድቀው ከሆነ የሰብአዊ መብቶች መከበራቸውንና መጠበቃቸውን ለማረጋገጥ አጠቃላይ አዋጁንና እያንዳንዱን አንቀጾች ከዚህ 
በላይ በተመለከቱት መርሖች ከመመርመር በተጨማሪ የሚከተሉትን ዝርዝር ማሻሻያዎች እንዲደረጉ ይህ ምክረ ሃሳብ ለምክር ቤቱና 
ለመንግሥት ቀርቧል፡፡  
የአዋጅ 6/2015 አንቀጽ 
የኢሰመኮ አስተያየት 
አጠቃላይ 
ምክረ ሐሳብ 
በሚኒስቴሮች ምክር ቤት የወጣው ይህ አስቸኳይ ጊዜ አዋጅ ምክር 
ቤቱ እረፍት ላይ በነበረበት ወቅት በመሆኑ፤ የመንግሥት አስቸኳይ 
ጊዜ ሥልጣን ለበርካታ ቀናት ያለ ምክር ቤቱ እይታና ቁጥጥር 
ቆይቷል፡፡  
ስለሆነም ምክር ቤቱ በሕገ መንግሥቱ 
አንቀጽ 55(17) መሠረት አዋጁን 
የሚያጸድቀው ከሆነ፤ ይህ አዋጅ ቁጥር 
6/2015 ሐምሌ 28 ቀን 2015 ዓ.ም. 
ከወጣበት ጊዜ ጀምሮ የሕዝብ ተወካዮች 
ምክር ቤት እስኪያጸድቀው ጊዜ ድረስ 
ያለውን የአዋጁን አፈጻጸም በተመለከተ 
መንግሥት ለምክር ቤቱ ሪፖርት 
እንዲያቀርብ እንዲያደርግ፣ 
11 
 
12 
 
የአዋጅ 6/2015 አንቀጽ የኢሰመኮ አስተያየት ምክረ ሐሳብ 
አንቀጽ 3፡ የተፈጻሚነት 
ወሰን 
 
አንቀጽ 11፡ አዋጁ 
የሚጸናበት ጊዜ 
“በአማራ ክልል ወይም በሀገር አቀፍ ደረጃ ያለውን የጸጥታ ችግር 
የሚያባብስ ማንኛውንም እንቅስቃሴ ወይም ሁኔታን በሚመለከት፣ 
እንደአስፈላጊነቱ ተፈጻሚነቱ በየትኛውም የሀገሪቱ ክፍል ሊደረግ 
ይችላል” የሚለው ሐረግ፣ 
1. የአዋጁን አካባቢያዊ ተፈጻሚነት ወሰን በግልጽ ተለይቶ 
ባልተመለከተ መንገድና መስፈርት ከልክ በላይ እንዲለጠጥ (overly 
broad)  በር የሚከፍት ነው፣  
2. በዚሁ ድንጋጌ መሠረት፣ ይህ የተፈጻሚነት ወሰን  በየትኛውም 
የሀገሪቱ አካባቢ እንዲሆን የሚያደርጉ መስፈርቶች  መሟላታቸውን 
የሚያረጋግጠውና የሚወስነው አካል እራሱ በአዋጁ የተቋቋመው 
እዝ ብቻ እንጂ አስቀድሞ በሕግ የተወሰነ አለመሆኑ  የሕጋዊነት፣ 
የአስፈላጊነት እና ተመጣጣኝነት መርህ አንጻር ክፍትት የሚፈጥር 
ነው፣  
3. እንዲሁም ከአንድ ክልል ብቻ በቀረበ የጸጥታና ደህንነት አደጋ 
ምክንያት ጠቅላላ ሀገሪቱን የአስቸኳይ ጊዜ ሁኔታ ውስጥ 
ማስገባትና አጠቃላይ የሀገሪቱን የሕግ አስከባሪ አካሎች በአስቸኳይ 
ጊዜ መምሪያው ዕዝ ስር ማድረግ ከአስቸኳይ ጊዜ ሁኔታው ውጪ 
በሆኑ የመደበኛው ፍትሕ አስተዳደር ሥራ ላይ እጅግ አሉታዊ 
እንድምታ የሚፈጥርና ከሕጋዊነት፣ የአስፈላጊነት እና 
ተመጣጣኝነት መርህ አንጻርም ክፍትት የሚፈጥር ነው፣  
4. በአንቀጽ 11 (1) መሠረት የአዋጁ ተፈጻሚነት የጊዜ ወሰን 
ለከፍተኛው ጊዜ ለስድስት ወራት (ማለትም እስከ ጥር 28 ቀን 
2016 ዓ.ም.) መሆኑና፤ በተለይም በአሁኑ ወቅት የጸጥታና 
ደህንነት አደጋው ተወግዶ መደበኛ እንቅስቃሴዎች መጀመራቸው 
በይፋ እየተገለጸ ከመሆኑና በሀገሪቱ ተግባራዊ ለመደረግ 
ከተጀመረው የሽግግር ፍትሕ አስተዳደር ምቹ ሁኔታ የመፍጠር 
ስለሆነም ምክር ቤቱ አዋጁን 
የሚያጸድቀው ከሆነ 
1/ የአዋጁን አካባቢያዊ ተፈጻሚነት  ወሰን 
ጥያቄው በቀረበበትና አደጋው ተከስቷል 
በተባለበት ክልል ብቻ የተገደበ እንዲሆንና 
በሌሎች የሀገሪቱ ክፍሎች ያሉ ማናቸውም 
ሁኔታዎች በመደበኛው የሕግ ማስከበር 
ሥርዓት መተዳደሩ እንዲቀጥል 
እንዲደረግ፣  
2/ አሁን ጥያቄው ከቀረበበት ክልል ወይም 
አካባቢ ውጪ የአስቸኳይ ጊዜ ሁኔታ 
አስፈላጊነት የሚከሰት ቢሆን መንግሥት 
ከክልሎች በሚቀርብለት ጥያቄ ወይም 
የሚኒስትሮች ምክር ቤት ወደፊት እራሱን 
ችሎ በሚቀርበው አዋጅ ብቻ እየታየ 
እንዲወሰን እንዲደረግ፣   
3/ የአዋጁ ተፈጻሚነት የጊዜ ወሰን ከ6 
ወር እጅግ ዝቅ  ተደርጎ በተቻለ መጠን 
ከአንድ ወር ወይም የተወሰኑ ሳምንታት 
ላልበለጠ ጊዜ ብቻ ተፈጻሚ አንዲደረግ እና 
አዋጁ የሚጸናበትን ጊዜ ማራዘም 
የሚያስፈልግ ከሆነ በሕገ መንግሥቱ 
አንቀጽ 93(3) መሠረት የሕዝብ ተወካዮች 
ም/ቤት እንደገና እንዲመረመር የሚደነግግ 
አንቀጽ እንዲካተት፣  
 
13 
 
የአዋጅ 6/2015 አንቀጽ የኢሰመኮ አስተያየት ምክረ ሐሳብ 
አስፈላጊነት አንጻር፤ የተፈጻሚነት የጊዜ ወሰኑ እጅግ የተለጠጠ 
ነው፡፡ ፣  
 
የአዋጅ 6/2015 አንቀጽ የኢሰመኮ አስተያየት ምክረ ሐሳብ 
አንቀጽ 4(4) እና አንቀጽ 
5(12) 
ለአስቸኳይ ጊዜ ጠቅላይ መምሪያ እዝ ከተሰጡ ሰፊ ሥልጣኖች እና 
ኃላፊነቶች መካከል፣ በአንቀጽ 4(4) ስር  ሌሎች “አስፈላጊ እና አግባብ 
የሆኑ ሥልጣኖች” የሚል  ለትርጓሜ አሻሚ እና ተገቢ ላልሆነ 
አጠቃቀም ክፍት  የሆነ ሐረግ መኖሩ፣ 
እንዲሁም  በአንቀጽ 5 (12)  ስር “የሕዝብን ሰላም፣ የሀገር ደኅንነትን 
ለማስፈን አስፈላጊ የሆኑ እርምጃዎችን የመውሰድ እና ውሳኔዎችን 
የማሳለፍ፣ ትእዛዞችን የመስጠት” የሚል  ለትርጓሜ አሻሚ እና ተገቢ 
ላልሆነ አጠቃቀም ክፍት የሆነ ሐረግ መኖሩ፣  
1) በሕገ መንግሥቱም ሆነ በዓለም አቀፍ የሰብአዊ መብቶች 
መርሖች የተከለከለውን ሥልጣንን ያለአግባብ የመጠቀም ስጋት 
የሚፈጥር እና  
2) በሕገ መንግሥቱ መሠረት ለሕግ አውጪው እና ለሌሎች 
አስፈጻሚም ሆነ ሌሎች አካላት የተሰጡ ሥልጣኖችን ጭምር 
ሊያካትት ወይም ሊሻማ የሚችል ነው፡፡   
ስለሆነም ምክር ቤቱ አዋጁን 
የሚያጸድቀው ከሆነ አንቀጽ 4(4) 
እና አንቀጽ 5(12) እንዲሰረዙ  
 
 
  
 
14 
 
የአዋጅ 6/2015 አንቀጽ የኢሰመኮ አስተያየት ምክረ ሐሳብ 
አንቀጽ 5(4) “የጦር መሣሪያ ስለት እና ወይም አደጋ ሊያደርሱ የሚችሉ ነገሮችን 
ይዞ መንቀሳቀስ ስለመከልከል” የሚለው ሐረግ በተለምዶ 
አካባቢያቸውንና እራሳቸውን ለመጠበቅ የግል ጦር መሳሪያ ወይም 
ባሕላዊ መሳሪያዎች የሚይዙና እንዲሁም በተለይ በግብርና ወይም 
የእጅ ሥራ ሙያ ስለታማና አደጋ ሊያደርሱ የሚችሉ ነገሮችን 
የሚይዙ ሰዎችን እንደ ታጠቁ አጥቂዎች በመቁጠር ለሕይወት 
አደጋና ለልዩ ልዩ ሰብአዊ መብቶች ጥሰቶች የሚያጋልጥ ሊሆን 
ይችላል፡፡  
 
ስለሆነም፡ ምክር ቤቱ አዋጁን 
የሚያጸድቀው ከሆነ አንቀጽ 5(4) 
እንደሚከተለው ሊሻሻል ይገባል፡ 
 “የግል መጠበቂያ መሳሪያን ወይም 
ባህላዊ መሳሪያን ወይም የስራ 
መገልገያ ስለታማ መሳሪያዎችን 
በመኖሪያ ወይም በስራ አካባቢ 
ከመያዝ ውጪ፤ የጦር መሣሪያ፣ 
ስለት እና ወይም አደጋ ሊያደርሱ 
የሚችሉ ነገሮችን በአደባባይ ወይም 
በተከለከሉ ቦታዎች ይዞ መንቀሳቀስ 
ስለመከልከል“  
 
 
  
 
15 
 
የአዋጅ 6/2015 አንቀጽ የኢሰመኮ አስተያየት ምክረ ሐሳብ 
አንቀጽ 5 (11) የአስቸኳይ ጊዜ ጠቅላይ መምሪያ እዙ “የተለያዩ የአስተዳደር 
እርከኖችን እና መዋቅሮችን መልሶ የማቋቋም፣ የማደራጀት እና 
የአስተዳደርና የጸጥታ ጉዳዮችን በተመለከተ ውሳኔዎችን የማስተላለፍ 
እና ሌሎች እርምጃዎችን የመውሰድ” ሥልጣን እንዳለው 
ይደነግጋል።  
 
ድንጋጌው ለተለጠጠ ትርጓሜ ወይም ተገቢ ያልሆነ አፈጻጸም ክፍት 
የሆነ እና በክልሎች የዞን፣ የወረዳ እና ተያያዥ የአስተዳደር እርከኖች 
እና መዋቅር ላይ ከሕገ መንግሥታዊ ሥርዓት ውጪ ለውጥ 
የማድረግና ውሳኔ የማሳለፍ  እንድምታ የሚሰጥ፣ ይልቁንም 
ለተጨማሪ የፖለቲካ ውጥረትና ግጭት ተጨማሪ ስጋት ሊሆን 
የሚችልና የጥብቅ አስፈላጊነት፣ ተመጣጣኝነት እና ሕጋዊነት 
መርሖች ጋር ሊቃረን የሚችል ነው፡፡  
ስለሆነም ምክር ቤቱ አዋጁን 
የሚያጸድቀው ከሆነ  አንቀጽ 5(11)  
ሊሰረዝ ይገባል  
 
  
 
16 
 
የአዋጅ 6/2015 አንቀጽ የኢሰመኮ አስተያየት ምክረ ሐሳብ 
አንቀጽ 6፡ የተከለከሉ 
ተግባራት እና 
ግዴታዎች 
 
አንቀጽ 9፡ የወንጀል 
ተጠያቂነት 
በወንጀል ጉዳዮች የሕጋዊነት መርሕ መሠረት (nullum crimen sine 
lege) በአጠቃላይ የወንጀል ተጠያቂነትና ቅጣት ድርጊቱ ሲፈጸም በወቅቱ 
ሥራ ላይ በነበረው ሕግ በግልጽና በማያሻማ ቋንቋ በተቀመጡ 
ድንጋጌዎች መመሥረት እንዳለበት ያመለክታል፡፡  
 
የወንጀል ጉዳዮች ሕጋዊነት መርሕ (ማለትም፤ አዲስ የወጣው ሕግ ያነሰ 
ቅጣትን የሚጥል ካልሆነ በስተቀር፤ የወንጀል ተጠያቂነትና ቅጣት፤ 
ድርጊቱ ሲፈጸም በወቅቱ ሥራ ላይ በነበረው ሕግ በግልጽና በማያሻማ 
ቋንቋ በተቀመጡ ድንጋጌዎች መሠረት ብቻ የሚወሰን ስለመሆኑ) 
በዓለም አቀፍ የሲቪልና የፓለቲካ መብቶች ስምምነት መሰረት 
በማናቸውም ጊዜ የማይታገዱ መብቶች (non-derogable rights) 
ዝርዝር ውስጥ የተካተተ ነው፡፡ ግልጽ እና የማያሻማ ሕግ በሌለበት 
የወንጀል ቅጣት አይኖርም የሚለው መርሕ የወንጀል ጉዳዮች ሕጋዊነት 
መርሕ መሠረታዊ መገለጫ ሲሆን፤ ይህም ለሁሉም ዓይነት የወንጀል 
ጥፋት አንድ ዓይነት ቅጣት መደንገግ ሳይሆን ለእያንዳንዱ ተለይቶ 
ለተመለከተ ጥፋት እንደ ወንጀሉ ዓይነት እና ክብደት የተለያየ እና 
ተመጣጣኝ ቅጣት ማስቀመጥን የግድ ይላል፡፡ 
 
የአስቸኳይ ጊዜ ሁኔታ አዋጁ አንቀጽ 6 ግልጽ ያልሆኑና ቁርጥ ያለ 
ብያኔ/ትርጓሜ ሊሰጣቸው የማይችሉ ድንጋጌዎችን ጨምሮ የወንጀል 
ተጤያቂነት የሚያስከትሉ ድንጋጌዎችን ያካተተ ሲሆን፣ በተለይ በአንቀጽ 
9  ስር በዓይነት እና ክብደታቸው በእጅጉ ለሚለያዩ ጥፋቶች  ከ 3 እስከ 
10 ዓመት እስር የሚደርስ ተመሳሳይ ቅጣት የሚጥል ነው፡፡ 
በተጨማሪም  በአንቀጽ 9(2) መሠረት፣ በመደበኛ ጊዜ ሕጉ የበለጠ 
የቅጣት ድንጋጌ በሚኖር ጊዜ በመደበኛ ሕጉ የተደነገገው ተፈጻሚ 
እንደሚሆን ይደነግጋል። በወንጀል ተጠያቂነት ዝርዝሮች ውስጥ 
ስለሆነም  
 
ምክር ቤቱ አዋጁን የሚያጸድቀው 
ከሆነ፤ በአስቸኳይ ጊዜ ሁኔታ አዋጁ 
ለተዘረዘሩ የተከለከሉ ተግባራት እና 
ግዴታዎች መተላለፍ ለእያንዳንዳቸው 
የቅጣት እርከኑ በግልጽ ሊደነገግ 
ይገባል፣  
 
 
17 
 
የአዋጅ 6/2015 አንቀጽ የኢሰመኮ አስተያየት ምክረ ሐሳብ 
የተካተቱት ጥፋቶች አንዳንዶቹ በግልጽና በማያሻማ ቋንቋ የተቀመጡ 
አለመሆናቸው እና ለተለያዩ ዓይነት ጥፋቶች  ተመሳሳይ ቅጣት የሚጣል 
መሆኑ ከዓለም አቀፍ የሰብአዊ መብቶች መርሆች ጋር የሚጣጣም 
አይሆንም፡፡  
 
በተጨማሪም በወንጀል ሕግ መርሖች ለተከሰሱ/ቅጣት ለተወሰነባቸው 
ሰዎች ጠቃሚ የሆነውን ሕግ ተፈጻሚ ከማድረግ መርሕ (principle of 
lenity) አጠቃላይ መንፈስ ጋር የሚጣረስ ነው፡፡ 
 
  
 
18 
 
የአዋጅ 6/2015 አንቀጽ የኢሰመኮ አስተያየት ምክረ ሐሳብ 
አንቀጽ 6 (2) በአንቀጽ 6(2) ከቀጥተኛ የአመጽ ቅስቀሳ ውጪ በማናቸውም 
መንገድ ‘የተዘዋዋሪ ቅስቀሳ ማድረግ ወይም ማሰራጨት’ ተብሎ 
የተጠቀሰው ሐረግ፤ ለትርጓሜ አሻሚና ተገቢ ላልሆነ አጠቃቀም 
ክፍት ነው፡፡ 
 
የጥላቻ ንግግርንና ሐሰተኛ የመረጃ ስርጭትን ለመከላከልና 
ለመቆጣጠር በቅርቡ በወጣው አዋጅ ቁጥር 1185/2012 ሊስተናገድ 
የሚችል ነው፡፡  
 
 
ስለሆነም ምክር ቤቱ አዋጁን 
የሚያጸድቀው ከሆነ በአንቀጽ 6(2) ስር 
በማናቸውም መንገድ ‘የተዘዋዋሪ 
ቅስቀሳ ማድረግ ወይም ማሰራጨት’ 
ተብሎ የተጠቀሰው ሐረግ ሊሰረዝ 
ይገባል፤ 
  
 
  
 
19 
 
የአዋጅ 6/2015 አንቀጽ የኢሰመኮ አስተያየት ምክረ ሐሳብ 
አንቀጽ 7፡ ተመጣጣኝ 
ኃይል ስለመጠቀም እና 
የማይታገዱ መብቶች  
የአዋጁ አንቀጽ 7(2) በሕገ መንግሥቱ አንቀጽ 93(4) (ሐ) መሰረት 
ሊታገዱ የማይችሉ መብቶች የተጠበቁ መሆናቸውን ይገልጻል‹‹ 
ሆኖም በኢትዮጵያ ሕገ መንግሥትና ኢትዮጵያ ተቀብላ ባጸደቀቻቸው 
ዓለም አቀፍ ግዴታዎች መሰረት ከዚህ በታች የተዘረዘሩትን ሁሉ 
የሚጨምር ስለሆነ ይህን ግልጽ አድርጎ በሚያስቀምጥ መልኩ 
ሊስተካከል ይገባል፡፡ 
 
• በኢትዮጵያ ሕገ መንግሥት መሠረት፤ 
o አንቀጽ 18 (ኢሰብአዊ አያያዝ ስለመከልከሉ)፣ 
o አንቀጽ 25 (የእኩልትና ከመድልዎ ነጻ የመሆን 
መብት)፣ 
o አንቀጽ 39 (1) እና (2) (የራስን ዕድል በራስ መወሰን 
እስከመገንጠል መብት)፡፡ 
• በዓለም አቀፍ የሲቪልና የፓለቲካ መብቶች ስምምነት አንቀጽ 
4(2) መሠረት፤ 
 
o አንቀጽ 6 (በሕይወት የመኖር መብት) 
o አንቀጽ 7 (ስቃይን ከሚያስከትል፤ ጨካኝ፤ ኢሰብአዊና 
አሰቃቂ አያያዝና ቅጣት ነጻ የመሆን መብት) 
o አንቀጽ 8 (ከባርነት ወይም ከግዴታ አገልጋይነት ነጻ 
የመሆን መብት) 
o አንቀጽ 11 (የውል ግዴታን መወጣት ባለመቻል 
የሚደረግ እስር መከልከል) 
o አንቀጽ 15 (የወንጀል ሕጋዊነት መርሕ፤ ማለትም፤ 
አዲስ የወጣው ሕግ ያነሰ ቅጣትን የሚጥል ካልሆነ 
በስተቀር፤ የወንጀል ተጠያቂነትና ቅጣት፤ ድርጊቱ 
ስለሆነም ምክር ቤቱ አዋጁን 
የሚያጸድቀው ከሆነ፤ አንቀጽ 7(2) 
ስር የማይታገዱ መብቶችን 
የሚመለከተው ሐረግ “በኢትዮጵያ 
ሕገ መንግሥትና በዓለም አቀፉ 
የሲቪልና የፓለቲካ መብቶች 
ስምምነት አንቀጽ 4(2) መሠረት 
የማይታገዱ መብቶች ሁሉ የተጠበቁ 
መሆኑን” በሚል ሊስተካከል ይገባል፤ 
 
 
20 
 
የአዋጅ 6/2015 አንቀጽ የኢሰመኮ አስተያየት ምክረ ሐሳብ 
ሲፈጸም በወቅቱ ሥራ ላይ በነበረው ሕግ በግልጽና 
በማያሻማ ቋንቋ በተቀመጡ ድንጋጌዎች መሠረት ብቻ 
የሚወሰን ስለመሆኑ፣) 
o አንቀጽ 16 (በሕግ ፊት እንደሰው መቆጠር) እና 
o አንቀጽ 18 (የሐሳብ፤ የሕሊናና የሃይማኖት ነጻነት) 
ናቸው፡፡ 
 
  
 
21 
 
የአዋጅ 6/2015 አንቀጽ የኢሰመኮ አስተያየት ምክረ ሐሳብ 
አንቀጽ 8፡ ተፈጻሚነታቸው 
የታገዱ ሕጎች  
 
አንቀጽ 9(4) የወንጀል 
ሥነሥርዓት ደንቦች 
በጅምላ ስለመታገድ 
 
 
የአዋጁ አንቀጽ 8   ከአስቸኳይ ጊዜ አወጁ ጋር የሚቃረኑ የፍሬ 
ነገር እና የሥነ ሥርዓት ሕጎች በጅምላ ማገዱ የጥብቅ አስፈላጊነትን 
የተመጣጣኝነትን መርሖችን ይጣረሳል። 
  
በተለይም በአንቀጽ 8(2) ስር የዲፕሎማቲክ ልዩ መብቶችን ብቻ 
አስቀርቶ   ሌሎች  ከሥራና ኃላፊነት ነጻነትን ከመጠበቅ አስፈላጊነት 
የሚመነጩ ልዩ መብቶቸንና ጥበቃዎችን ( functional immunity) 
(ለምሳሌ የፓርላማ  አባላትና የዳኞችን ያለ ምክር ቤቱ ውሳኔ 
ያለመያዝና ያለመከሰስ መብቶችን ጭምር)  አላግባብ ለማገድ በር 
የሚከፍት ነው ። ይህም በአስቸኳይ ጊዜ ሁኔታ ውስጥም ቢሆን 
ሊታገድ የማይችለውን የዳኝነት ዋስትና እና  በነጻነት ላይ የተመሰረተ 
የፍትሕ አስተዳደርን የሚያግድ፣ እንዲሁም በተለይም በአስቸኳይ 
ጊዜ ሁኔታ ውስጥ ሊደረግ የሚገባውን የፓርላማ ክትትል 
(Parliamentary Oversight) መርሕ ተፈጻሚነት የሚያደናቅፍ  
ነው። 
 
በሌላ በኩል፤ የአዋጁ አንቀጽ 9(4) “ከአዋጁ ጋር የሚቃረኑ መደበኛ 
የወንጀል ሥነ ሥርዓት ድንጋጌዎች ተፈጻሚነት” እንደማይኖራቸው 
ይገልጻል።  በወንጀል ጉዳዮች ተፈፃሚነት የሚኖራቸው የሥነ
ሥርዓት ድንጋጌዎች በደምሳሳው/በደፈናው መታገዳቸው በሕገ 
መንግሥቱና በዓለም አቀፍ የሰብአዊ መብቶች ሕግጋት እውቅና 
የተሰጣቸውን የሥነ-ሥርዓት ዋስትናዎች የሚጥስ ነው፡፡ 
 
ከዓለም አቀፍ የሰብአዊ መብቶች ሕግ አንጻር በወንጀል ጉዳዮች 
ተፈፃሚነት የሚኖራቸው ዝርዝር የሥነ- ሥርዓት ዋስትናዎች 
በዓለም አቀፍ የሲቪልና የፓለቲካ መብቶች ስምምነት በአንቀጽ 9 
ስለሆነም፡ ምክር ቤቱ አዋጁን 
የሚያጸድቀው ከሆነ  
1/ አንቀጽ 8 የጅምላ እገዳው 
ሊስተካከልና የሕዝብ ተወካዮች፣ 
የዳኞች እና ተመሳሳይ የቁጥጥር 
ሥራ ሠራተኞች ልዩ መብቶች ጥበቃ 
ሊረጋገጥ ይገባል፤ 
2/ አንቀጽ 9(4) ሊሰረዝ ይገባል  
  
 
 
22 
 
የአዋጅ 6/2015 አንቀጽ የኢሰመኮ አስተያየት ምክረ ሐሳብ 
(አካላዊ ነፃነት እና ከዘፈቀደ እስር ነፃ የመሆን መብት) እና በአንቀጽ 
14 (ፍትሐዊ የዳኝነት መብት) ተደንግገዋል፡፡  የመጀመሪያው 
የተያዙ ሰዎች ስለተያዙበት ምክንያት እና የተመሠረተባቸው ክስ ካለ 
የማወቅ፤ ምክንያታዊ በሆነ የጊዜ ገደብ ፍርድ ቤት የመቅረብ፤ 
የእስራቸውን ሕጋዊነት ለመጠየቅና ለመከራከር እንዲሁም ተይዘው 
የቆዩት ከሕግ አግባብ ውጪ ከሆነ ካሳ የማግኘት መብቶችን 
ይጨምራል፡፡  
 
እንደዚሁም የሕጋዊነት እና የሕግ የበላይነት መርሖዎች 
በማናቸውም ጊዜ ብቁ ነፃ እና ገለልተኛ የዳኝነት አካላት እና የፍትሕ 
ሥርዓት መኖርን የግድ የሚሉ ናቸው፡፡ በአስቸኳይ ጊዜ ሁኔታ፤ 
የዳኝነት ተቋሙ የአስቸኳይ ጊዜ ሕጉ ከሕገ መንግሥቱና ከዓለም 
አቀፍ የሰብአዊ መብቶች ሕግጋት ጋር የተጣጣመ መሆኑንና 
አለመሆኑን፤ የመንግሥት ኃላፊዎች እና የሕግ አስፈፃሚ አካላት 
የአስቸኳይ ጊዜ ሥልጣን አጠቃቀም ከአስቸኳይ ጊዜ ሕጉ ጋር 
የሚስማማ መሆኑንና አለመሆኑን፤ እና የአስቸኳይ ጊዜ ስልጣን 
አተገባበር አላስፈላጊና ተመጣጣኝ ባልሆነ ሁኔታ በሕገ መንግሥቱና 
በዓለም አቀፍ የሰብአዊ መብቶች ሕግጋት የተረጋገጡ መብቶችን 
የሚጥሱ መሆናቸውን ወይም አለመሆናቸውን መወሰን መቻል 
አለበት። 
 
  
 
23 
 
የአዋጅ 6/2015 አንቀጽ የኢሰመኮ አስተያየት ምክረ ሐሳብ 
አንቀጽ 9 (5) የወንጀል 
ተጠያቂነት እና ወታደራዊ 
ፍርድ ቤት 
 
የአስቸኳይ ጊዜ ጠቅላይ መምሪያ እዙ መደበኛ የዳኝነትና የፍትሕ አካላት 
ሥራቸውን ማከናወን በማይችሉበት ቦታዎች የዳኝነት ሥልጣኑን 
ለወታደራዊ ፍርድ ቤቶች የመስጠት ሥልጣን ይሰጣል። በኢትዮጵያ ሕግ 
መሠረት ወታደራዊ የፍትሕ አካላት በሲቪል ሰዎች ላይ የዳኝነት ስልጣን 
የሌላቸው ሲሆን፤ በጦርነት ዓውድ ውስጥ ለተከሰቱ ሁኔታዎችም እንኳን 
ቢሆን ወታደራዊ ፍርድ ቤቶች በሲቪል ሰዎች ላይ የዳኝነት ሥልጣን 
እንዲኖራቸው ማድረግ ከሰብአዊ መብቶች መርሆች አንጻር ተገቢ አሠራር 
አለመሆኑ በተለይ ከቅርብ ጊዜ ወዲህ እያደገ የመጣው ዓለም አቀፋዊ 
የሰብአዊ መብቶች መስፈርቶች ያሳያሉ፡፡    
 
ዓለም አቀፉን የሲቪል እና የፖለቲካ መብቶች ቃልኪዳን አተገባበር 
የሚከታተለው የተባበሩት መንግሥታት ድርጅት የሰብአዊ መብቶች ኮሚቴ  
ባስተናገዳቸው አቤቱታዎች (ኮሙኒኬሽን) አማካኝነት፣ እንዲሁም በተለያዩ 
ኮሚቴዎቹና ልዩ ዘጋቢዎቹ በተደረጉ ጥናቶች፣ እንዲሁም ከሀገራት 
በተወሰዱ ልምዶች መሠረት ወታደራዊ የፍትሕ አካላት በሲቪል ሰዎች 
ላይ ሥልጣን  እንዳይኖራቸው መክረዋል፡፡ እ.ኤ.አ. በ2003 ይፋ በተደረገው 
የአፍሪካ የሰብአዊ እና የሕዝቦች መብቶች ኮሚሽን የተዘጋጀው “ፍትሐዊ 
የፍርድ ሂደት እና የሕግ አገልግሎት ድጋፍ የማግኘት መብቶችን 
የሚመለከት መመሪያ” ወታደራዊ የፍትሕ አካላት በሲቪል ሰዎች ላይ 
በማንኛውም ሁኔታ ቢሆን ሥልጣን ሊኖራቸው እንደማይገባ ይገልጻል።  
 
በተጨማሪም ወታደራዊ ፍርድ ቤቶች የሲቪል ሰዎችን የመዳኘት ስልጣን 
ሊኖራቸው እንደማይገባ በብሔራዊ ደኅንነት፣ ሐሳብን በነፃነት የመግለጽ 
መብት እና የመረጃ ተደራሽነት ላይ የወጡት “የጆሃንስበርግ መርሖችን” 
ጨምሮ ሌሎችም ዓለም አቀፍ ደረጃዎች በግልጽ ያስቀምጣሉ።  
 
ስለሆነም፡ ምክር ቤቱ አዋጁን 
የሚያጸድቀው ከሆነ አንቀጽ 
9(5)  ሊሰረዝ ይገባል 
 
24 
 
የአዋጅ 6/2015 አንቀጽ የኢሰመኮ አስተያየት ምክረ ሐሳብ 
ይህ የሰብአዊ መብቶች መርህ በአብዛኛው ተቀባይነት ያገኘበት በርካታ 
ምክንያቶች ቢኖሩም በዋነኛነት ሲቪል ሰዎች በወታደራዊ የፍትሕ አካላት 
በፍትሐዊ መልኩ የመዳኘት እና ፍትሕ የማግኘት መብታቸው የመረጋገጥ 
እድሉ በጣም አናሳ ሆኖ በመገኘቱ ነው። 
 
ጥብቅ በሆነ ልዩ ሁኔታ ወታደራዊ ፍርድ ቤቶች በሲቪል ሰዎች ላይ 
ሊሰጣቸው የሚችለው ስልጣን በጥብቅ ሊረጋገጡ በሚገባቸው ቅድመ 
ሁኔታዎች ላይ ብቻ የተመሠረተ ነው፡፡ 
 
የተባበሩት መንግሥታት የሰብአዊ መብቶች ኮሚቴ የሲቪል እና የፖለቲካ 
መብቶች ዓለም አቀፍ ቃል ኪዳን አንቀጽ 14 ላይ በሰጠው ማብራሪያ ላይ 
የተቀመጡትን መስፈርቶች እና በኮሚቴው የማብራሪያ ሰነድ ላይ 
የተቀመጡት ቅድመ ሁኔታዎች፤ መደበኛ ፍርድ ቤቶች  የዳኝነት ሂደቱን 
ማስኬድ አይችሉም ተብሎ ሲታመን፣ ልዩ ወይም የከፍተኛ ደኅንነት 
ሁኔታን ያሟሉ የሲቪል ፍርድ ቤቶች በቂ አይደሉም ተብሎ ሲታመን  እና 
የወታደራዊ ፍርድ ቤቶች የተከሳሽን በፍርድ ቤቶች እና በዳኝነት አካላት 
ፊት በእኩልነት የመታየት መብትን ሙሉ በሙሉ ለማክበር ወይም 
መከበራቸውን ለማረጋገጥ አቅም አለው ተብሎ ሲታመን ብቻ ነው፡፡   
 
በኢትዮጵያ የወንጀል ፍትሕ አስተዳደር መደበኛው ፍርድ ቤት እነዚህን 
ጉዳዮች ለማስተናገድ አይችሉም ብሎ የሚያሳምን ምክንያት ስለሌለ እና 
በአንጻሩ የወታደራዊ ፍትሕ አስተዳደር ከባሕሪው የተነሳ በሲቪል ሰዎች 
ላይ በርካታ የሰብአዊ መብቶች ስጋትን ስለሚያስከትል በሲቪል ሰዎች ላይ 
የዳኝነት ስልጣን መስጠት ፈጽሞ ተገቢ አይደለም፡፡  
 
 
ማጠቃለያ እና አንኳር ምክረ ሐሳቦች፡ 
በማንኛውም ምክንያት ቢሆን የሚታወጅ የአስቸኳይ ጊዜ ሁኔታ ለሰብአዊ መብቶች አያያዝ 
ላይ አሉታዊ ተጽዕኖ የሚያሳድር ነው። ኢሰመኮ በተለያዩ ወቅቶች በሀገሪቱ በከፊልም ሆነ 
በሀገር አቀፍ የተጣሉ የአስቸኳይ ጊዜ ሁኔታዎች በመቋቋሚያ አዋጁ በተጣለበት ኃላፊነት 
መሠረት ክትትል እና ምርመራ አድርጎ፣ ሪፖርቱን ለሕዝብ ተወካዮች ምክር ቤት እና  
ለሕዝብ ይፋ ማድረጉ የሚታወስ ነው።  
በእነዚህ የክትትል እና የምርመራ ግኝቶቹም መሠረት ከዚህ ቀደም በነበሩ የአስቸኳይ ጊዜ 
ሁኔታዎች ወቅት የተለያዩ የሰብአዊ መብቶች ጥሰቶች መድረሳቸውን አስረድቷል፡፡ 
ከእነዚህም መካከል ኢሰብአዊ አያያዞች፣ በተለይም በጥቆማ ላይ የተመሠረቱ እስሮችን 
በተመለከተ የጥቆማዎቹ መነሻ የሰዎቹ የብሔር ማንነት አለመሆኑን ለማረጋገጥ እና 
ምክንያታዊ ጥርጣሬ ስለመኖሩ ለማጣራት በቂ ጥረት ያልተደረገባቸው በርካታ እስሮች 
እንደነበሩ፣ ሴቶች፣ አረጋውያን እና አካል ጉዳተኞች እና በመገናኛ ብዙኃን ባለሞያዎች ላይ 
የደረሱ ጥሰቶች ዋነኞቹ ናቸው።  
ጠቅለል ባለ መልኩ ምክረ ሐሳቦቹ የሚከተሉትን ሦስት መሠረታዊ ነጥቦች አንስተዋል:-    
1/ የአስቸኳይ ጊዜ ሁኔታ ለማወጅ የጥብቅ አስፈላጊነት እና ተመጣጣኝነት መርሖች 
መሟላታቸውን በበቂ ሁኔታ ማረጋገጥ፣ በአንድ በኩል የተከሰተውን የጸጥታ ሁኔታ 
ለማሻሻል እና ለማስቆም የሚረዱ ሁሉም የሕግ አማራጮች መታየታቸውን 
እንዲሁም በሀገር አቀፍ ደረጃ ተፈጻሚነት ሊኖረው የሚችል እና እያንዳንዱ በአዋጁ 
የተዘረዘሩ እገዳዎች እና ክልከላዎች የጥብቅ አስፈላጊነት እና ተመጣጣኝነትን 
መርሖች ማሟላታቸውን ማረጋገጥ፣ 
2/ ለአሻሚ ትርጓሜ ወይም ተገቢ ላልሆነ አጠቃቀም ክፍት በመሆናቸው ለሰብአዊ 
መብቶች ጥሰቶች፣ ሥልጣንን አላግባብ ለመጠቀም እና ለተለያዩ የመንግሥት አካላት 
ሥልጣን መጋፋት/መሻማት የሚዳርጉ ቃላቶች፣ ሐረጎች እና አንቀጾች እንዲሰረዙ 
አልያም እንዲሻሻሉ፣  
3/ የሕዝብ ተወካዮች ምክር ቤት (Parliamentary Oversight) የአስቸኳይ ጊዜ 
እርምጃዎች ክትትል አስፈላጊነት፣ የዳኝነት ነጻነትና ዋስትና አስፈላጊነትና የኮሚሽኑን 
የሰብአዊ መብቶች ክትትል አስፈላጊነት እንዲሁም የሕዝብ ተወካዮችንና የዳኞችን 
ልዩ መብቶች (Immunity) የሚመለከቱ ጉዳዮች ያካተቱ ምክረ ሐሳቦችን ምክር ቤቱና 
መንግሥት በጥንቃቄ አጢኖ ተግባራዊ እንዲያደርገቸው የኢትዮጵያ ሰብአዊ መብቶች 
ኮሚሽን ያሳስባል፡፡ ማሳሰቢያ፡- በዚህ መመሪያ ላይ ያልዎት አስተያየት በ15 ቀን ውስጥ ይላኩልን 
2 
መመሪያ ቁጥር …/2014 
የውጭ ንግድ ደረጃ ያለውን ቡና በሃገር ውስጥ በውጭ ምንዛሬ ለመሸጥ የሚያስችል 
የአፈጻጸም መመሪያ ቁጥር --------/2014 
የኢትዮጵያ ቡናና ሻይ ባለሥልጣን በቡና ግብይትና ጥራት ቁጥጥር አዋጅ ቁጥር 
1051/2009 አንቀጽ 24 ንዑስ አንቀጽ 2 በተሰጠው ሥልጣን መሰረት የውጭ ንግድ ደረጃ 
ያለውን ቡና በሃገር ውስጥ በውጭ ምንዛሬ ለመሸጥ የሚያስችል የአፈጻጸም መመሪያ 
አውጥቷል፡፡   
ክፍል አንድ 
ጠቅላላ ድንጋጌ  
1.  አጭር ርዕስ 
ይህ መመሪያ " የውጭ ንግድ ደረጃ ያለውን ቡና በሀገር ውስጥ በውጭ ምንዛሬ ለመሸጥ 
የሚያስችል የአፈጻጸም መመሪያ ቁጥር --------/2014 " ተብሎ ሊጠቀስ ይችላል፡፡ 
2.  ትርጉም 
የቃሉ አገባብ ሌላ ትርጉም የሚያሰጠው ካልሆነ በስተቀር በዚህ መመሪያ ውስጥ፡-  
2.1. "ደንብ " ማለት የቡና ግብይትና ጥራት ቁጥጥር ደንብ ቁጥር 433/2011 ማለት 
ነው፤ 
2.2. "እሴት የተጨመረበት ቡና" ማለት በተፈቀደ የቴክኒክ አሰራር መሰረት ጥሬ ቡና 
ተቆልቶ ወይም ተቆልቶና ተፈጭቶ ወይም ወደ ተለያየ የቡና ምርት ውጤት 
አይነት የተለወጠ ነው፤  
2.3. "የውጭ ሃገር ምንዛሬ" ማለት በብሔራዊ ባንክ ተቀባይነት ያለው የውጭ ሃገር 
መገበያያ ገንዘብ ነው፤  
2.4. "ሻጭ" ማለት የውጭ ቡና ቆልቶና ፈጭቶ ላኪነት ብቃት ማረጋገጫና የውጭ ንግድ 
ደረጃ ቡናን በሃገር ውስጥ ለመሽጥ ልዩ ብቃት ማረጋጋጫ ያለው እና በኢትዮጵያ 
ብሔራዊ ባንክ የተመዘገበ በሃገር ውስጥ በውጭ ምንዛሬ መሸጥ የሚችል ሰው 
ነው፤  
2.5. "ገዢ" ማለት የውጪ ሃገር ጎብኚዎችና መንገደኞች ፣ ኢምባሲዎች፣ የአለም አቀፍና 
አህጉር አቀፍ ሁነት ተሳታፊዎች እና ሌሎች በህጋዊ የውጭ ምንዛሬ የወጭ ንግድ 
ቡናን መግዛት የሚችል ሰው ነው፤  
2.6. "የክፍያ ማሽን" ማለት የግብይት ክፍያን በክሬዲት ካርድ ወይም በተመሳሳይ ዘዴ 
ማከናወን የሚያስችል ማሽን ነው፤ 
2.7. "ክሬዲት ካርድ" ማለት ከገዢው ውጪ ምንዛሬ ሂሳብ ቁጥር ጋር የተገናኘ ዕቃና 
አገልግሎትን ለመግዛት የሚያገልግል የክፍያ ካርድ ነው፡፡ 
1 
3. የተፈጻሚነት ወሰን 
ይህ መመሪያ የውጭ ንግድ ደረጃ ያለውን ቡና በሃገር ውስጥ በውጭ ምንዛሬ ግብይት  
በሚሳተፉ ተገበያይ አካላት ላይ ተፈጻሚ ይሆናል፡፡ 
ክፍል ሁለት 
የግብይት አሰራር 
4. የግብይት አሰራር 
4.1. የውጭ ንግድ ደረጃ ያለው ዕሴት የተጨመረበት ቡና ግብይት በሻጭና  በገዢ  
መካከል ይፈጸማል፡፡ 
4.2. ግብይቱ በዚህ መመሪያ ተለይተው በተፈቀዱ ቦታዎች ብቻ ይከናወናል፡፡ 
4.3. ግብይቱ የሚከናወነው በአሜሪካ ዶላር ወይም በኢትዮጵያ ብሄራዊ ባንክ በተፈቀደ 
የውጭ ሃገር ገንዘብ ብቻ መሆን አለበት፡፡ 
4.4. ገዢው የሽያጭ ክፍያውን የሚፈጽመው በክሬዲት ካርድ ወይም በኤሌክትሮኒክሰ 
የክፍያ ዘዴ መሆን አለበት፡፡ 
4.5. ከላይ በተራ ቁጥር 1.4 የተጠቀሰው እንደተጠበቀ ሆኖ ግብይቱ በጥሬ ገንዘብ 
ሊከናወን የሚችለው የኢትዮጵያ ብሄራዊ ባንክ በቁጥጥርና በክትትል የእያንዳንዱን 
ሽያጭና ክፍያ ሲያረጋግጥ ብቻ ነው፡፡ 
4.6. ሻጭ የሚሸጠውን ቡና ዓይነት፣ ስያሜ፣ የንግድ ምልክት፣ የተመረተበትን ሃገር፣ 
የተመረተበትና የመጠቀሚያ ጊዜን እና ለውጪ ገበያ የተዘጋጀ መሆኑን በዕሽጉ ላይ 
መግለጽ አለበት፡፡ 
4.7. ሻጭ የተሸጠውን ቡና ዓይነትና ደረጃ፣ መጠን፣ የገንዘቡን ልክ በውጭ ምንዛሬ እና 
የሽያጭ ቦታውን የሚገልጽ ደረሰኝ ለገዢው መስጠት አለበት፡፡ 
5. የግብይት ሥፍራዎች 
ዕሴት የተጨመረበት የውጪ ንግድ ደረጃ ያለው ቡና በውጭ ምንዛሬ በሃገር ውስጥ 
ሽያጭ የሚከናወንበት ቦታ፤ 
5.1. የቱሪስት አገልግሎት የሚሰጡ ባለ 4 ኮከብ እና ከዚያ በላይ በሆኑ ሆቴሎች፤ 
ሪዞርቶችና ካፌዎች፣ 
5.2. በኢትዮጵያ አለም አቀፍ ኤርፖርቶች፣ 
5.3. በኢትዮጵያ ብሄራዊ ፓርኮች፣የአንድነት፣ የወዳጅነትና እንጦጦ ፓርክ፣ 
5.4. አህጉርና ዓለም አቀፍ የኹነት ማካሄጃ በሆኑ እንደ አፍሪካ ህብረት ዋና መስሪያ ቤት   
በተባበሩት መንግስታት የአፍሪካ የኢኮኖሚ ትብብር ኮሚሽን ነው፡፡ 
6. የግብይት ተዋንያን ግዴታዎች 
6.1. የሻጭ ግዴታ 
ማንኛውም ሻጭ፣ 
2 
6.1.1. የውጭ ንግድ ደረጃ ያለውንና ዕሴት የተጨመረበትን ቡና በዚህ መመሪያ ተ.ቁ. 
2 ሥር በተዘረዘሩት ሥፍራዎች ብቻ ግብይት የማካሄድ፤ 
6.1.2. የውጭ ንግድ ደረጃ ያለውንና ዕሴት የተጨመረበትን ቡና በሃገር ውስጥ 
ለመሸጥ ከባለሥልጣኑ ብቃት ማረጋገጫ የመያዝ፣ 
6.1.3. በኢትዮጵያ ብሄራዊ ባንክ በዚህ ዘርፍ ለመሰማራት ተመዘገቦ እውቅና 
የማግኘት፣ 
6.1.4. ዕለታዊ ግዢና ሽያጭ መጠን፣ ደረጃና ዋጋ፣መረጃ መዝግቦ የመያዝና 
በየሳምንቱ ለባለሥልጣኑ ሪፖርት የማድረግ ፣ 
6.1.5. ምርት ለማጓጓዝ የሚያስችል የመሸኛ ደብዳቤ የመያዝ፣ 
6.1.6. በዚህ የግብይት አማራጭ በባለስልጣኑ ለግብይት እንዲቀርብ የተፈቀደውን የቡና 
መጠን ጠብቆ የመሸጥ፣   
6.1.7. የሃገሪቱን ቡና መልካም ስምና ዝና ከሚያጎድፉ ተግባራት የመቆጠብ፣ 
6.1.8. የመጠቀሚያ ጊዜው ያለፈበትን ምርት ያለመሸጥ፣  
6.1.9. በባለሥልጣኑ ካስመዘገበው የቅይጥ ቡና ዝግጅትና የንግድ ስያሜ መብት ውጭ 
አንዱን ዓይነት ቡና ከሌላ ዓይነት ጋር ሳይቀይጥ ወይም ሳይደባልቅ ቡናው 
የተመረተበት አካባቢ ባህሪና ስያሜ ጠብቆ ለግብይት የማቅረብ፣ 
6.1.10. ከሳምንታዊ ዝቅተኛ የቡና መሸጫ ዋጋና ከዚያ በላይ የመሸጥ፣ 
ግዴታ አለበት፡፡ 
6.2. የገዢ ግዴታ 
ማንኛውም ገዢ  
6.2.1. ለሚገዛው ዕሴት የተጨመረበት የውጭ ንግድ ደረጃ ቡና በህጋዊ የውጭ 
ምንዛሬ የመክፈል፣ 
6.2.2. በዚህ መመሪያ በተፈቀዱ የመገበያያ ሥፍራዎች ብቻ የመግዛት፣ 
6.2.3. ለገዛው ዕሴት የተጨመረበት የውጭ ንግድ ደረጃ ቡና መጠን ከገዛበት መደብር 
ህጋዊ ደረሰኝ የመያዝና ሲጠየቅ የማሳየት፣ 
ክፍል ሶስት 
የብቃት ማረጋገጫ አሰጣጥ 
7. የሸያጭ መደበር የቴክኒክ መስፈርት 
ለሽያጭ የሚያስፈልግ መደብር፡- 
7.1. እሴት የተመረበት የውጭ ንግድ ደረጃ ያለው ቡና በውጭ ምንዛሬ መሸጫነት 
የሚያገለግል ጥራቱን ጠብቆ ለመሸጥ የሚያስችል ክፍል ያለው፣ 
7.2. ትክክለኛነቱ በሚመለከተው አካል የተረጋገጠ ለቡና ክብደት መለኪያ የሚያገለግል 
ሚዛን ያለው፣  
7.3. የቡና ባህላችንን ለማስተዋወቅ የሚያስችሉ ባነሮች፣ ብሮሸሮች፣ በራሪ ወረቀቶችና 
ሌሎች የማስታወቂያ መሳሪያዎች የተዘጋጀለት፣ 
3 
7.4. እሴት የተጨመረበትን ቡና በጊዜያዊነት ለማቆዬት የሚውል ለቡና ተስማሚ የሆነ 
መደርደሪያ የተዘጋጀለት፣ 
7.5. ክፍያን በኤሌክትሮኒከስ ወይም በክሬዲት ካርድ ለመፈጸም የሚያስችል መሳሪያ 
የተሟላለት፣ 
መሆን አለበት ፡፡  
8. የውጭ ንግድ ደረጃ ያለው ዕሴት የተጨመረበት ቡና ሻጭ ብቃት ማረጋገጫ   
ለውጭ ንግድ የተዘጋጀን ቡና ለሃገር ውስጥ ለመሸጥ የሚፈቀድለት ሰው፡-  
8.1. ዕሴት የተጨመረበት ቡና ላኪነት ብቃት ማረጋገጫ ያለው፣ 
8.2. በዚህ መመሪያ መሰረት የቴክኒክ መስፈርቶች ያሟላ መሸጫ መደብር በባለቤትነት 
ወይም አግባብ ባለው አካል በጸደቀ የኪራይ ውል የያዘ፣  
8.3. በአሜሪካ ዶላር ወይም በኢትዮጵያ ብሔራዊ ባንክ በተፈቀደ የውጭ ሀገር ገንዘብ 
ብቻ ለመሸጥ የተስማማ፣ 
8.4. በሃገር ውስጥ በተፈቀደ የውጭ ምንዛሬ ለመሸጥ በኢትዮጵያ ብሄራዊ ባንክ 
ተመዝግቦ ዕውቅና ያገኘ፣ 
8.5.  በእሽጉ ላይ የቡናው ዓይነት፣ ስያሜ፣ የንግድ ምልክት፣ የተመረተበት ሀገር እና 
ለውጭ ገበያ የተዘጋጀ የሚል መረጃዎችን በማሟላት ለመሸጥ የተስማማ፣ 
8.6.  የተሸጠው ቡና ዓይነት፣ መጠን፣ የገንዘቡ ልክ በውጭ ምንዛሪና መሸጫ ቦታው 
ተገልጾ ለገዥው ደረሰኝ ለመስጠት የተስማማ፣ 
8.7.  በየሳምነቱ መጨረሻ ዝርዝር የቡና ግዢ እና ሽያጭ መግለጫ አዘጋጅቶ በብሔራዊ 
ባንክ የውጭ ምንዛሪ ሂሳብ ለማወራረድ እና ይህንኑ ለባለሥልጣኑ ሪፖርት 
ለማድረግ የተስማማ፣ 
መሆን አለበት፡፡ 
9. የብቃት ማረጋገጫ የምስክር ወረቀት ለማግኘት ስለሚቀርብ ማመልከቻ 
በዚህ መመሪያ መሠረት የብቃት ማረጋገጫ የምስክር ወረቀት ለማግኘት፡- 
9.1. አመልካቾች እንዲሞሉት በባለስልጣኑ የተዘጋጀውን ቅጽ ሞልቶ ማቅረብ አለበት፣ 
9.2. ከተሞላው ቅጽ ጋር በዚህ መመሪያ የተገለጹትን መስፈርቶች ስለሟሟላቱ የሚያሳዩ 
ማስረጃዎችን አያይዞ ማቅረብ አለበት፣ 
9.3. በባለስልጣኑ የብቃት ማረጋገጫ የምስክር ወረቀት የሚሰጠው የሥራ ኃላፊ 
የቀረበውን ማማልከቻ ተቀብሎ የውሳኔ ሃሳብ እንዲያቀርብ ለሚመለከተው ባለሙያ 
ይመራል፣ 
4 
9.4. ከላይ በተራ ቁጥር 9.3 የተመራለት ባለሙያ አመልካቹ ያቀረባቸውን ሰነዶች 
በቴክኒክ መስፈርቱ መሠረት መሟላታቸውን ያረጋግጣል፤ በአካል በመስከ ተገኝቶ 
ማረጋገጥ ሲያስፈልገው ይህንኑ ያረጋግጣል፡፡ የማጠቃላያ የግመገማ ቅጽ ሞልቶ 
ለሥራ ኃላፊው ለውሳኔ ያቀርባል፡፡ 
9.5. የሥራ ኃላፊው የቀረበውን የውሳኔ ሃሳብ በመመልከት የብቃት ማረጋገጫ የምስክር 
ወረቀት 
ይሰጣል፡፡  
9.6. ባለሙያው ያቀረበው የውሳኔ ሃሳብ በአጭር ጊዜ ውስጥ የሚሟላ የቴክኒክ 
መሥፈርት ጉድለት ያለው ከሆነ ለአመልካቹ በአምስት የሥራ ቀናት እንዲያሟላ 
እድል ይሰጣል፡፡ 
9.7. በባለስልጣኑ  የብቃት ማረጋገጫ የሚሰጠው የሥራ ኃላፊ ማመልከቻውን ውድቅ 
ካደረገ ማመልከቻው ከቀረበበት ቀን ጀምሮ በ15 ቀን ውስጥ የክልከላውን ምክንያት 
ተጠቅሶ ላመልካቹ በጽሁፍ ማሳወቅ አለበት፣ 
9.8. አመልካቹ በብቃት ማረጋገጫ ሰርተፊኬት ሰጪ ክፍሉ የተሰጠውን ውሳኔ 
የሚቃወም ከሆነ 
ቅሬታውን በጽሁፍ ለባለስልጣኑ የበላይ ኃላፊ በ5 የሥራ ቀናት ውስጥ ማቅረብ፣ 
9.9. የባለስልጣኑ የበላይ ኃላፊ የቀረበውን ቅሬታ መርምሮ በ10 የሥራ ቀናት ውስጥ 
የመጨረሻ ውሳኔ ይሰጣል፣ 
9.10. ቅሬታ አቅራቢው የባለስልጣኑ የበላይ ኃላፊ በተሰጠው ውሳኔ ካልተስማማ 
ለሚመለከተው ፍርድ ቤት በስልሳ ተከታታይ የስራ ቀናት ውስጥ ማመልከት 
ይችላል፣ 
10. የብቃት ማረጋገጫ ዕድሳት  
10.1 
ማንኛውም የውጪ ንግድ ደረጃ ያለው ዕሴት የተጨመረበት ቡና ሻጭ 
ብቃት ማረጋገጫ  በየዓመቱ መታደሰ አለበት፡፡ 
10.2  
የብቃት ማረጋገጫ እድሳት ቅጽ በመሙላት በደንቡና በዚህ መመሪያ 
የተገለጹትን መስፈርቶች ስለሟሟላቱ የሚያሳዩ ማስረጃዎችን አያይዞ ማቅረብ 
አለበት፡፡ 
10.3 
10.4 
. 
. 
የዘመኑን ግብር ክሊራንስ ማቅረብ አለበት፡፡ 
ያለፈውን ዓመት የቡና ግዢና ሽያጭ በብሔራዊ ባንክ የተረጋገጠ ሪፖርት 
ማቅረብ አለበት፡፡ 
10.5 
. 
አሳማኝ ምክንያት መኖሩን በማስረጃ አስደግፎ ካልቀረበ በስተቀር በበጀት 
ዓመቱ ወደ ሥራ ያልገባ ሰው ብቃት ማረጋገጫ የምስክር ወረቀት ማሳደስ 
አይችልም፡፡ 
5 
10.6 
.ቀድም ብሎ የብቃት ማረጋገጫ የምስክር ወረቀት ወስዶ የአድራሻ ለውጥ 
ያደረገ እና ይህንኑ ያሳወቀ እንደሆነ በባለስልጣኑ ታይቶ በተለወጠው አድራሻ 
የብቃት ማረጋገጫ ይሰጠዋል፡፡ 
10.7  
በግብይት ሂደት ህገ ወጥ ድርጊት ውስጥ መሳተፉ የተረጋገጠበት ሰው 
የብቃት ማረጋገጫ የምስክር ወረቀት አይታደስለትም፡፡ 
11. የብቃት ማረጋገጫ ዕገዳ 
11.1. በደንቡ ላይ የብቃት ማረጋገጫ የምስክር ወረቀትን የሚያሳግዱ ጥፋቶች 
እንደተጠበቁ ሆነው 
የብቃት ማረጋገጫ በሚከተሉት ምክንያቶች ሊታገድ ይችላል፡- 
ሀ. በባለስልጣኑ የተጠየቀውን መረጃ ወይም ሰነድ በወቅቱና በአግባቡ ያላቀረበ 
ከሆነ፣ 
ለ. ያስመዘገበውን የንግድ ወይም የሥራ አድራሻ ለባለስልጣኑ  ሳያሳውቅ የቀየረ 
እንደሆነ፣ 
11.2. ባለስልጣኑ ለእገዳው ምክንያት የሆኑትን ጉድለቶች መዝግቦ ጉድለቶቹ 
እንዲስተካክሉ በጽሁፍ አሳውቆ እስከ 30 ቀናት ብቃት ማረጋገጫውን አግዶ 
ሊያቆይ ይችላል፤ እገዳውንም ለሚመለከታቸው አካላት በጽሁፍ ያሳውቃል፡፡ 
11.3. ብቃት ማረጋገጫ የታገደበት ሰው በተሰጠው የጊዜ ገደብ ጉድለቶቹን አስተካክሎ 
በጽሁፍ ለባለስጣኑ  ካሳወቀና ይህም ከተረጋገጠ እገዳው ወዲያውኑ ይነሳል፤ 
ለሚመለከተው አካልም በጽሁፍ ይገለጻል፣ 
12. የብቃት ማረጋገጫ የምስክር ወረቀት ስለመሰረዝ 
12.1. በደንቡ ላይ የብቃት ማረጋገጫ የምስክር ወረቀትን የሚያሰርዙ ጥፋቶች 
እንደተጠበቁ ሆነው    .     የብቃት ማረጋገጫ የምስክር ወረቀት በሚከተሉት ምክንያቶች 
ሊሰረዝ ይችላል፡- 
ሀ/ የቡና ንግድ ሥራውን በራሱ ፍቃድ የተወ እንደሆነ ወይም  
ለ/ የብቃት ማረጋገጫው የምስክር ወረቀት ከተሰጠበት ዓላማ ውጪ ሲጠቀምበት 
የተገኘ እንደሆነ ነው፡፡ 
12.2 ባለስልጣኑ የስረዛውን ምክንያት ጠቅሶ ለባለጉዳዩና ለሚመለከታቸው አካላት በጽሁፍ 
ያሳውቃል፡፡ 
12.3. የብቃት ማረጋገጫ የምስክር ወረቀት የተሰረዘበት ሰው የሥራ ክፍሉ የሰጠውን 
ውሳኔ      
የሚቃወም ከሆነ ቅሬታውን በጽሁፍ ለባለስልጣኑ የበላይ ኃላፊ በ5 
የሥራ ቀናት ውስጥ ማቅረብ ይችላል፡፡ 
12.4. የባለስልጣኑ የበላይ ኃላፊ የቀረበውን ቅሬታ መርምሮ በ5 የሥራ ቀናት ውስጥ 
የመጨረሻ ውሳኔ ይሰጣል፡፡ 
12.5. ቅሬታ አቅራቢው በባለስልጣኑ የበላይ ኃላፊ በተሰጠው ውሳኔ ካልተስማማ 
ለሚመለከተው ፍርድ ቤት ማመልከት ይችላል፡፡ 
ክፍል አራት 
6 
የጥራትና ግብይት ቁጥጥር አሰራር 
13. የጥራት ቁጥጥር አሰራር  
13.1. የመሸጫ መደብሩ የቡናውን ጥራት ከሚያጓድሉ ነግሮች የጸዳ ስለመሆኑ 
በባለሰልጣኑ ክትትልና ቁጥጥር ይደረጋል፡፡ 
13.2. ለሀገር ውስጥ በውጭ ምንዛሬ የሚቀርበው እሴት የተጨመረበት ቡና ዝግጅት፣ 
ክምችት፣ እሸጋ እና በሚጓጓዝበት ወቅት ጥራትን ከሚያጓድሉ ነግሮች የጸዳ 
ስለመሆኑ በባለሰልጣኑ ክትትልና ቁጥጥር ይደረጋል፡፡ 
13.3. ለሀገር ውስጥ በውጪ ምንዛሬ የሚቀርበው እሴት የሚጨመርበት  ቡና 
ለውጪ የጥራት ደረጃ የሚመጥን መሆኑ በቡና ጥራት ምርመራና 
ሰርተፍኬሽን ማዕከል መረጋገጥ አለበት፡፡ 
14. የግብይት ቁጥጥር አሰራር 
14.1. ለሀገር ውስጥ በውጪ ምንዛሬ የሚቀርበው ቡና መጠን ለውጪ ገበያ 
ከሚዘጋጀው እሴት የተጨመረበት ቡና እስከ 10 በመቶ ለመነሻ የሚፈቀድ ሆኖ 
በየጊዜው ለኢትዮጵያ ብሔራዊ ባንክ ቀርቦ በሚያወራርደው የምንዛሬ አፈጻጸም 
መሰረት መጠኑ በባለሰልጣኑ ይወሰናል፡፡ 
14.2. ለሀገር ውስጥ በውጭ ምንዛሬ የሚቀርበው ቡና ከመቁያ ቦታ ወደ ተፈቀደ 
መሸጫ መደብር ሲጓጓዝ የምርቱ መጠን፣ የሚጓጓዝበት መነሻና መድረሻ፣ 
የሚጓጓዝበትን ቀን፣ የተሸከርካሪ ሰሌዳ፣ የአሽከርካሪው ስም የሚገልጽ 
በባላስልጣኑ የተሠጠ የመሸኛ ሰነድ መያዝ አለበት፡፡ 
14.3. ለግብይት የተዘጋጀው ቡና የቡናው አይነት፣ ስያሜ፣ የንግድ ምልክት፣ 
የተመረበት ሃገር እና ለውጪ ገበያ የተዘጋጀ በሚል በእሽጉ ላይ ስለመገለጹ 
በባለሰልጣኑ ክትትልና ቁጥጥር ይደረጋል፡፡ 
14.4. ግብይቱ ይህ መመሪያ በሚፈቅደው መሰረት ስለመፈጸሙ በየጊዜው 
በባለሰልጣኑ ክትትልና ቁጥጥር ይደረጋል፡፡ 
14.5. ግብይት የተፈጸመበት ቡና አስፈላጊውን መስፈርት አሟልቶ ከተሸጠ በኋላ 
በሀገሪቱ ህጋዊ የመውጫ በሮች ሲጓጓዝ በባለሰልጣኑ ክትትልና ቁጥጥር 
ይደረጋል፡፡ 
ክፍል አምስት 
ልዩ ልዩ ድንጋጌዎች 
15. የተከለከሉ ተግባራት 
15.1. የውጭ ንግድ ደረጃ ያለውን ቡና በሃገር ውስጥ በውጭ ምንዛሬ በዚህ መመሪያ 
መሰረት ለመሸጥ ከተፈቀደው ቦታና ሁኔታ ውጪ ግብይት መፈጸም የተከለከለ 
ነው፡፡ 
7 
15.2. የውጭ ንግድ ደረጃ ያለውን ቡና በሃገር ውስጥ በውጭ ምንዛሬ ግብይት 
ሲፈጸም አሳሳች ድርጊት፣ የሽያጭ ሰነድ ማጭበርበር፣ በወቅቱ ሂሳብ 
አለማወራረድ የተከለከለ ነው፡፡ 
15.3. የውጭ ንግድ ደረጃ ያለውን ቡና በሃገር ውስጥ በውጭ ምንዛሬ ግብይት 
ሲፈጸም ህገ ወጥ የውጭ ምንዛሬ ተጥቅሞ ክፍያ መፈጸም የተከለከለ ነው፡፡ 
15.4. ለውጭ ገበያ የተዘጋጀ ቡና ግብይት በመመሪያው በተለዩ ስፍራዎች 
በሚፈጸምበት ጊዜ የቡናውን ጣእምና ባህሪ የሚያበላሹ ነገሮች መፈጸም 
የተከለከለ ነው፡፡ 
16. ቅጣት 
ከላይ በአንቀጽ …ላይ የተከለከሉ ተግባራትን ፈጽሞ የተገኘ ማንኛውም ሰው ላይ 
በወንጀል ህጉ፣ በቡና ግብይትና ጥራት ቁጥጥር አዋጅ ቁጥር 1051/2009 እና 
በኢትዮጵያ ብሔራዊ ባንክ ማቋቋሚያ/እንደተሻሻለ/ አዋጅ 591/2000 ላይ የተደነገጉት 
የወንጀል ቅጣቶች ተፈጻሚ ይሆናበታል፡፡ 
17. ተፈጻሚነት የማይኖራቸው ህጎች 
የዚህን መመሪያ ድንጋጌዎች የሚቃረን ማንኛውም መመሪያ ወይም ልማዳዊ አሰራር 
በዚህ መመሪያ በተመለከቱት ጉዳዮች ላይ ተፈጻሚነት አይኖረውም፡፡  
18. መመሪያ ስለማሻሻል 
ባለስልጣኑ ይህንን መመሪያ ማሻሻል ይችላል፡፡  
19. መመሪያው የሚፀናበት ጊዜ  
ይህ መመሪያ….. ቀን 2014 ዓ.ም ጀምሮ የፀና ይሆናል፡፡  
አዱኛ ደበላ (ፒኤች.ዲ) 
የኢትዮጵያ ቡናና ሻይ ባለስልጣን 
……ቀን 2014 ዓም 
8 በኦሮሚያ ክልል የተለያዩ አካባቢዎች በየጊዜው በሲቪል ሰዎች ላይ በሚፈጸሙ 
ጥቃቶች ምክንያት የተከሰቱ መጠነ ሰፊ ሰብአዊ ቀውሶችን በተመለከተ 
በክልሉ በሲቪል ሰዎች ላይ እየደረሰ ያለው ግድያ፣ አካል ጉዳት እና መፈናቀል መጠነ ሰፊ 
ምርመራን ጨምሮ እየደረሰ ካለው ከፍተኛ የሰብአዊ መብቶች ጥሰት ጋር የሚመጣጠን 
የፌዴራል መንግሥቱን አፋጣኝ እርምጃ እና ተጨባጭ ዘላቂ መፍትሔ የሚሻ ነው 
የኢትዮጵያ ሰብአዊ መብቶች ኮሚሽን (ኢሰመኮ) ጋዜጣዊ መግለጫ  
ኅዳር 28 ቀን 2015 ዓ.ም.  
የኢትዮጵያ ሰብአዊ መብቶች ኮሚሽን (ኢሰመኮ) ሐምሌ 1 ቀን 2014 ዓ.ም. ባወጣው ዓመታዊ 
የሰብአዊ መብቶች ሁኔታ ሪፖርት፣ ሰነዱ በሸፈነው የ12 ወራት ጊዜያት ውስጥ በሀገር አቀፍ 
ደረጃ በሕይወት የመኖር መብት እጅግ የከፋ አደጋ ውስጥ እንደወደቀ መቀጠሉንና በተለይም 
በኦሮሚያ ክልል በሚንቀሳቀሱ የታጣቂ ኃይሎች እና በመንግሥት የፀጥታ ኃይሎች 
በሚፈጸሙ የሰብአዊ መብቶች ጥሰቶች ሲቪል ሰዎች ለሞት፣ ለአካል ጉዳት፣ ለመፈናቀል፣ 
ለዘረፋ እና ለንብረት ውድመት መዳረጋቸውን መግለጹ የሚታወስ ነው። በዚሁ ሪፖርት 
በተለይም በክልሉ ያለው አለመረጋጋትና የፀጥታ ችግር መንግሥት የሚጠበቅበትን የሰብአዊ 
መብቶች ግዴታ እንዳይወጣ እንዳደረገው፣ ኢሰመኮም በክልሉ ሁሉም ክፍሎች ተንቀሳቅሶ 
የሰብአዊ መብቶች ምርመራ እና ክትትል ሥራ እንዳይሠራ እንቅፋት እንደሆነበት ማስታወቁም 
የሚታወስ ነው፡፡ በወቅቱ ኮሚሽኑ ባቀረባቸው ምክረ ሃሳቦች በተለይም በአጥፊዎች ላይ 
ምርመራ በማድረግ ተጠያቂነት እንዲረጋገጥ፣ የፌዴራልና የክልሉ ኃላፊዎች በቅንጅት 
እንዲሠሩ እና ለተጎጂ ቤተሰቦች ተገቢ የሆነ ማካካሻ እንዲከፈላቸው፣ እንዲሁም በተለይ 
በወለጋ አካባቢ በየጊዜው ተመሳሳይ ግድያዎች የሚከሰቱበት በመሆኑ፤ መንግሥት ለችግሩ 
ዘላቂ መፍትሔ ማፈላለግ እንደሚያስፈልግና ተጨማሪ ጥቃት እንዳይፈጸም አስፈላጊ የሆኑ 
የቅድመ መከላከል እርምጃዎችን መውሰድ እንደሚገባው ማሳሰቡ የሚታወቅ ነው። 
ዓመታዊ የሰብአዊ መብቶች ሪፖርቱ ይፋ ከተደረገበት ከሐምሌ ወር 2014 ዓ.ም. እስከ ኅዳር 
ወር 2015 ዓ.ም. ድረስ በኦሮሚያ ክልል በተለያዩ አካባቢዎች የሚከሰቱ ግጭቶችና የሚደርሱ 
ጥቃቶችን፣ በእነዚህም ሳቢያ የሚደርሱ የሰብአዊ መብቶች ጥሰቶችን ኢሰመኮ ሲከታተል 
ቆይቷል። ኮሚሽኑ በአካል ተገኝቶ ምርመራ ለማካሄድ ባልቻለባቸው አካባቢዎች ደግሞ 
ተጎጂዎችን፣ የተጎጂ ቤተሰቦችን፣ ከእነዚህ አካባቢዎች የተፈናቀሉ ነዋሪዎችን፣ የዐይን 
እማኞችንና የመንግሥት ኃላፊዎችን ጨምሮ የተለያዩ ምንጮችን በማነጋገር የቃል እና 
የጽሑፍ መረጃና ማስረጃዎችን በማሰባሰብ ክትትል ያደርጋል።  
በዚህም መሰረት በተለይም በሆሮ ጉድሩ ወለጋ፣ በምሥራቅ ወለጋ ዞን፣ በምዕራብ ወለጋ 
ዞን፣ በሰሜን ሸዋ፣ በቄለም ወለጋ ዞን፣ ኢሉ አባቦራ ዞን፣ በቡኖ በደሌ ዞን፣ በምሥራቅ ሸዋ፣ 
በምዕራብ ሸዋ፣ በደቡብ ምዕራብ ሸዋ፣ በአርሲ ዞን እና በሁለቱ የጉጂ ዞኖች ውስጥ በሚገኙ 
የተለያዩ ወረዳዎች በተለይም በኪረሙ፣ ጊዳ አያና፣ አልጌ፣ ሁሩሙ፣ በአሙሩ፣ ሆሮ ቡሉቅ፣ 
ጃርደጋ ጃርቴ፣ ቦሰት፣ ግንደበረት፣ ጮቢ፣ ደራ፣ ኩዩ፣ መርቲ ጀጁ እና የአርሲ ዞን አጎራባች 
ወረዳዎችን የሚደርሱ ግጭቶችና ጥቃቶችን በመከታተል ላይ ይገኛል።  
ይጎብኙን፣ መረጃዎቻችንን ይከታተሉ 
Facebook | Twitter | YouTube| LinkedIn: @EthioHRC - https://ehrc.org/  
1 
ግጭቶቹና ጥቃቶቹ የሚከሰቱባቸው አካባቢዎች ስፋት ከጊዜ ወደ ጊዜ መጨመር እንዲሁም 
ያስከተሉት የሰብአዊ መብቶች ቀውስ ደረጃ አስከፊነት አንዱ አመላካች ነጥብ ነው። ይህ 
መግለጫ ይፋ እስከተደረገበት ጊዜ ድረስ በኮሚሽኑ ክትትል ከዚህ ቀደም ግጭት 
የተከሰተባቸው ወይም እየተከሰተባቸው ያሉ ተብለው የተመዘገቡ አካባቢዎች  
• በምዕራብ ወለጋ ዞን ውስጥ ጊምቢ ወረዳ ቶሌ ቀበሌ፣ መነ ሲቡ ወረዳ (ነጆ መንዲ 
ከተማ)፣ ለታ ሲቡ፣ ቦጂ ድርመጂ (ቢላ ከተማ)፣ ነጆ ከተማ፣ ቆንዳላ ወረዳ፣ ቤጊ 
ወረዳ፣ ቅልጡ ካራ ወረዳ፤  
• በምሥራቅ ወለጋ ዞን ውስጥ ዴጋ ወረዳ፣ ሳሲጋ ወረዳ፣ ጊዳ አያና ወረዳ፣ ኪረሙ 
ወረዳ፣ ጉትን ወረዳ፣ ሊሙ ወረዳ፣ ጅማ አርጆ፤ 
• በሆሮ ጉዱሩ ወለጋ ዞን ውስጥ ጃርደጋ ጃርቴ ወረዳ (አሊቦ፣ ጃርደጋ እና ጃርቴ 
ከተሞች)፣ አሙሩ ወረዳ (አሙሩ ከተማ፣ አገምሳ ከተማ እና ከ10 በላይ ቀበሌዎች)፣ 
ሆሮ ቡልቅ ወረዳ፣ ጉዱሩ ወረዳ፤ 
• በቄለም ወለጋ ዞን ውስጥ ሀዋ ገላን ወረዳ (መንደር 20 እና 21)፤  
• በምዕራብ ሸዋ ዞን ውስጥ ሜታ ወልቂጤ ወረዳ፣ አደዓ በርጋ ወረዳ፣ ጮቢ ወረዳ፣ 
ጀልዱ ወረዳ፣ አቡና ግንደበረት ወረዳ፣ ግንደበረት ወረዳ፣  
• በምሥራቅ ሸዋ ዞን ውስጥ ቦሰት ወረዳ፣ ዱግዳ ወረዳ፣ ፈንታሌ ወረዳ፤  
• በአርሲ ዞን ውስጥ ጀጁ ወረዳ፣ መርቲ ወረዳ፤  
• በሰሜን ሸዋ ዞን ውስጥ ኩዩ ወረዳ ወረጃርሶ ወረዳ፣ ደራ ወረዳ፤  
• በኢሉ አባ ቦር ዞን ውስጥ ደርሙ ወረዳ፣ አሊጌ ሰቺ ወረዳ፤  
• በቡኖ በደሌ ዞን ውስጥ ጨዋቃ ወረዳ፣ ዳቦ ሃና ወረዳ፣ መኮ ወረዳ፣ ዴጋ ወረዳን 
ያጠቃልላሉ።  
በእነዚህ አካባቢዎች የሚንቀሳቀሱ የታጠቁ ቡድኖች በአይነታቸውና በቁጥራቸው የመጨመር 
ወይም የመወሳሰብ አዝማምያ ማሳየታቸው እንዲሁም በተለያዩ ወቅቶች የተለያዩ ቡድኖች 
ሙሉ ቀበሌዎችን ወይም ወረዳዎችን ጭምር ተቆጣጥረው የቆዩ መሆናቸው የሰብአዊ 
መብቶች ጥሰቶቹን ከማባባሱም ባሻገር ተመጣጣኝና የተጎዱ ሰዎችን ብዛትና አካባቢዎችንም 
የሚመጥን ምርመራ ማድረግ አልተቻለም፡፡ ይህ ደግሞ የደረሰውን ጥሰት በተገቢው የሕግና 
የሰብአዊ መብቶች መርሆችና ድንጋጌዎች መሰረት ለመመደብ አስቸጋሪ አድርጎታል፡፡ 
ይህ ውስንነት እንደተጠበቀ ሆኖ በኮሚሽኑ ክትትል መሰረት በተለያዩ ወቅቶች በእነዚህ 
በተዘረዘሩት አካባቢዎች የመንግሥት የፀጥታ ኃይሎች፣ እንዲሁም በመንግሥት እራሳቸውን 
እንዲከላከሉ በሚል የታጠቁ የአካባቢው ነዋሪዎች፣ ከሌሎች ክልሎች ጭምር እንደመጡና 
በተለምዶ በአካባቢው የአማራ ታጣቂዎች መሆናቸውን የሚነገሩ የታጠቁ ቡድኖች እና የኦሮሞ 
ነጻነት ሠራዊት (በተለምዶ “ኦነግ ሸኔ”) እንደሚንቀሳቀሱ ታውቋል። እነዚህ የታጠቁ ቡድኖችና 
የመንግሥት የፀጥታ ኃይሎች በተለያዩ ወቅቶች እርስ በእርሳቸው በሚያደርጓቸው ውጊያዎች፣ 
በሌላ ወቅት በተናጠል በሚያደርሷቸው ጥቃቶች ሳቢያ በርካታ ሲቪል ሰዎች ለሞት፣ የአካል 
ጉዳት፣ መፈናቀል እና የንብረት ውድመት ተዳርገዋል፣ አንዳንድ ቀበሌዎች ወይም የገጠር 
ከተሞች ሙሉ በሙሉ ሊባል በሚችል ደረጃ ወይም በከፊል ወድመዋል።  
በግጭት አውድ ውስጥ እና በግጭቶቹ ሳቢያ ከሚደርሱ ግድያዎች፣ መፈናቀል፣ አካል ጉዳት፣ 
ዘረፋዎች፣ የአካባቢ ውድመቶችና የሰብአዊ መብቶች ጥሰቶች በተጨማሪ በአንድ በኩል 
ይጎብኙን፣ መረጃዎቻችንን ይከታተሉ 
Facebook | Twitter | YouTube| LinkedIn: @EthioHRC - https://ehrc.org/  
2 
ታጣቂዎቹ ወይም የመንግሥት የፀጥታ ኃይሎች አካባቢዎቹን በተቆጣጠሩበት ወቅት፣ በሌላ 
በኩል ግጭት ባልተካሄደባቸው አካባቢዎች የሚደርሱ የሰብአዊ መብቶች ጥሰቶችም በእኩል 
ደረጃ ሊያሳስቡ የሚገባ ነው።  
በታጣቂ ቡድኖች ቁጥጥር ስር በዋሉ አካባቢዎች ደግሞ አፈናዎች፣ “መንግሥትን ወይም 
ሌላኛውን የታጣቂ ቡድን ትደግፋላችሁ ወይም የመንግሥት ኃላፊ ናችሁ ወይም መረጃ 
አቀብላችኋል” በሚል የሚደርሱ ግድያዎች፣ ዝርፊያዎች፣ ሌሎች ጥሰቶች፣ በግዳጅ የሚጠየቁ 
የገንዘብ ክፍያዎች የአካባቢዎችን ነዋሪዎችና ማኅበረሰብ ከግጭቶቹና ከጥቃቶቹ ባልተናነሰ 
ለስቃይ የዳረጉ መሆናቸውን ኮሚሽኑ በተለይም ከተጎጂዎችና ከተጎጂ ማኅበረሰብ በየጊዜው 
የሚደርሱት መረጃዎችና አቤቱታዎች ያሳያሉ።  
ኮሚሽኑ ባሰባሰባቸው መረጃዎች እና ማስረጃዎች መሰረትም በመንግሥት የፀጥታ ኃይሎች 
የሚፈጸሙና አንዱን ወይም ሌላኛውን “ታጣቂ ቡድን ትደግፋላችሁ” በሚል ከፍርድ ውጪ 
የሚፈጸሙ ግድያዎች፣ ተገቢ የሆነ ማጣራት ሳይደረግ ታጣቂ ቡድኖችን ኢላማ በማድረግ 
በሲቪል ሰዎች የመኖርያ ሰፈሮች አቅራቢያ የተፈጸሙ የአየር ጥቃቶች፣ ሕገ ወጥና የዘፈቀደ 
እስሮች፣ ተጠርጠሪዎችን የማሰቃየት ተግባራት በሲቪል ሰዎች ላይ ከፍተኛ ጉዳት በማድረስ 
ላይ ይገኛሉ፡፡ 
በተጨማሪም የሰብአዊ እርዳታና የመሰረታዊ አገልግሎቶች አቅርቦት መዘግየት ወይም 
አለመኖር፣ እንዲሁም በግጭቱ ሳቢያ የሚቋረጡ መንገዶች፣ የምርት ሥራዎች፣ የትምህርት፣ 
የጤና እና ሌሎች አገልግሎቶች በአካባቢው የሚገኙ ነዋሪዎችን ለከፍተኛ ችግርና እንግልት 
የዳረጉ ናቸው።  
በእነዚህ በተዘረዘሩ አካባቢዎች የሚደርሱና ሆን ተብሎ ሲቪል ሰዎችን ኢላማ ያደረጉ ጥቃቶች 
በተለይም ብሔርን መሰረት ያደረጉ መሆናቸው፣ እንዲሁም በተወሰኑ ሁኔታዎች የፖለቲካ 
አመለካከትን (ለአንዱ ወይም ለሌላው ቡድን ድጋፍ ያደርጋሉ በሚል) መሰረት ያደረጉ 
መሆናቸው በአካባቢው ነዋሪዎች ላይ ከሚደርሰው የሰብአዊ መብቶች ጥሰት ላይ ተደራቢ 
ጫና/ሥጋት የሚያሳድር፣ እንዲሁም በሕግ ሥርዓቱ፣ በፍትሕና በፀጥታ አስተዳደሮች ላይ 
ያለውን እምነት የሚሸረሽር በመሆኑ ዘላቂ መፍትሔ በማፈላለግ ጥረቱ ላይ ከፍተኛ አሉታዊ 
ተጽዕኖ የሚያሳድር ነው። በአብዛኛው የግጭትና የጥቃት ሁነቶች ብሔርን መሰረት ባደረጉ 
ጥቃቶች መነሻ ወይም መንስዔ ሲሆኑ፤ ይህንን ተከትሎ ወይም በዚህ ሳቢያ መጠነ ሰፊ 
ግጭቶችና ተያያዥ ውድመቶች መከተላቸውን መገንዘብ ተችሏል። ይህም የግጭቶቹና 
የጥቃቶቹን ለተጎጂዎች ምሉዕ የሆነ ፍትሕ ለማስገኘትና ሁነቶቹ ያደረሱትን የጥፋት መጠን 
ለመገምገም፣ እንዲሁም ዘላቂ የሆነ መፍትሔ በማፈላለጉ ሂደት የተሟላና ፍትሐዊ እንዲሆን 
ስለ እያንዳንዱ የግጭትና የጥቃት ሁነት የተሟላ መረጃ የማግኘት አስፈላጊነትን የሚያስረዳ 
ተጨማሪ ነጥብ ነው።  
ከሐምሌ ወር 2014 ዓ.ም. እስከ ኅዳር ወር 2015 ዓ.ም. ከላይ በተጠቀሱት አካባቢዎች 
ኮሚሽኑ ለማሰባሰብ በቻለው መረጃዎች መሰረት በታጣቂ ቡድኖቹ በተፈጸሙ ጥቃቶች በብዙ 
መቶዎች የሚገመቱ ሰዎች በአሰቃቂ ሁኔታ ተገድለዋል፣ ብዛታቸው የማይታወቅ ሰዎች 
ለአካል ጉዳት ተዳርገዋል፣ በመቶ ሺዎች የሚቆጠሩ ሰዎች ከሚኖሩበት ቀዬ ተፈናቅለዋል። 
የመንግሥት የፀጥታና የአስተዳደር አባላት ተገድለዋል፣ የመንግሥት እና የሲቪል ሰዎች 
ንብረቶች ተዘርፈዋል፣ ወድመዋል፣ መሰረተ ልማቶችና አገልግሎቶች ወድመዋል ወይም 
3 
ይጎብኙን፣ መረጃዎቻችንን ይከታተሉ 
Facebook | Twitter | YouTube| LinkedIn: @EthioHRC - https://ehrc.org/  
ተቋርጠዋል። በመቶ ሺዎች የሚቆጠሩ ተፈናቃዮች ያለ ሰብአዊ እርዳታ አቅርቦት ወይም በቂ 
ባልሆነ አቅርቦት ምክንያት በከፍተኛ አስቸጋሪ ሁኔታ ውስጥ ይገኛሉ።  
ከዚህ በላይ በተዘረዘሩ አካባቢዎች ባለፉት ስድስት ወራት ብቻ የደረሱ ግጭቶችና ጥቃቶች 
ያስከተሉት የሰብአዊ መብቶች ጥሰት በሰብአዊ መብቶች መርሆችና ድንጋጌዎች መሰረት እጅግ 
ከፍተኛ የሰብአዊ መብቶች ጥሰት (grave violation of human rights) ተብሎ ሊመደብ 
የሚችል ስለመሆኑ በርካታ አመላካቾች በመኖራቸው፤ የክልሉ እና የፌዴራል መንግሥቱ 
ተቀናጅተው በአፋጣኝና በሙሉ ትኩረት በመሥራት ዘላቂ ምላሽ መስጠት የሚሻ ነው።  
በእነዚህ ቦታዎች የሚገኙ ሲቪል ሰዎች፣ እንዲሁም በአካባቢዎቹ ባለው ሁኔታ ሳቢያ 
ወደሌሎች አካባቢዎች ተፈናቅለው የሚገኙ ሰዎችን ደኅንነት ለማስጠበቅና አፋጣኝ የሰብአዊ 
እርዳታ እንዲቀርብ ሁሉንም ባለድርሻዎች ከማስተባበር ጀምሮ በቂ የፀጥታ ኃይል ማሰማራትና 
አስፈላጊውን ሁሉ ጥረት በአፋጣኝ ማድረግ ይገባል።  
ይህንንም ለማድረግ የሚያስችለውን የፀጥታና የደኅንነት ሁኔታ የመፍጠሩን ኃላፊነት ጨምሮ 
በአካባቢዎቹ መድረስ የሚገባውን የሰብአዊ እርዳታ አቅርቦት ማስተባበር የሚችልና ከፍተኛ 
የክልሉንና የፌዴራል መንግሥት የፀጥታ ኃላፊዎችንና የሚመለከታቸውን መንግሥታዊና 
መንግሥታዊ ያልሆኑ ድርጅቶችን እንዲሁም የተጎጂዎች ተወካዮችን ያካተተ የአፋጣኝ 
ሁኔታዎች/የልዩ ሁኔታ ጊዜያዊ መዋቅር በአፋጣኝ ሊቋቋም ያስፈልጋል። 
“እነዚህ ሁሉ ተያያዥ፣ በተወሰነ ደረጃም ተመጋጋቢ ሁኔታዎች በተለይም ደግሞ በእነዚህ 
ዞኖች ውስጥ በአሁኑ ወቅት የሚገኙ ነዋሪዎች ያሉበት በተዋጊ ቡድኖች መካከል መውጫ 
የሌለው አጣብቂኝ ውስጥ መጠለፋቸው ቢያንስ በተሟላ መልኩ ለመግለጽ/ለማስተጋባት 
የሚያስችል ሁኔታ እንኳን አለመኖሩ ከደረሰው የሰብአዊ መብቶች ጥሰት ተነጥሎ ሊታይ 
የማይገባ ሲሆን አጠቃላይ ሰቆቃው ከዚህ የበለጠ ሊቀጥል ስለማይችል ሳይውል ሳያድር 
ሰላማዊና ዘላቂ መፍትሔ ሊደረግለት ይገባል” በማለት የኢሰመኮ ዋና ኮሚሽነር ዶ/ር ዳንኤል 
በቀለ ገልጸዋል። 
አክለውም “ከሰላማዊና ዘላቂ መፍትሔ ጎን ለጎን በተለይም በሲቪል ሰዎች ላይ የደረሰውንና 
እየደረሰ ያለውን የመብቶች ጥሰት ተጠያቂነትና ፍትሕ የማስገኘት ጥረትም ሊዘነጋ አይገባም” 
በማለት በከፍተኛ አጽንዖት አሳስበዋል።  
...................................................... 
ለተጨማሪ መረጃ፦  
ኢማድ አብዱልፈታህ (አማርኛ፣ አፋን ኦሮሞ፣ እንግሊዘኛ) 
የሪጅን ዳይሬክተር 
የሰብአዊ መብቶች ክትትልና ምርመራ ሥራ ክፍል 
ኢሰመኮ 
imad.abdulfetah@ehrc.org  
+251 912 30 23 92 
ይጎብኙን፣ መረጃዎቻችንን ይከታተሉ 
Facebook | Twitter | YouTube| LinkedIn: @EthioHRC - https://ehrc.org/  
4 
ዶ/ር ሚዛኔ አባተ (አማርኛ፣ እንግሊዘኛ) 
ከፍተኛ ዳይሬክተር 
የሰብአዊ መብቶች ክትትልና ምርመራ ሥራ ክፍል 
ኢሰመኮ 
mizanie.abate@ehrc.org  
+251 913 25 00 26 
ስለ ኢሰመኮ 
የኢትዮጵያ ሰብአዊ መብቶች ኮሚሽን (ኢሰመኮ) በፌዴራል ሕገ መንግሥቱ መሰረት ነጻ 
ፌዴራላዊ መንግሥት አካል ሆኖ የተቋቋመና ለሕዝብ ተወካዮች ምክር ቤት ተጠሪ የሆነ 
ለሰብአዊ መብቶች መስፋፋት፣ መከበርና እና ጥበቃ የሚሠራ ብሔራዊ የሰብአዊ መብቶች 
ተቋም ነው፡፡ (የኢፌዴሪ ሕገ መንግሥት አንቀጽ 55/14 እና አዋጅ ቁጥር 210/1992 በአዋጅ 
ቁጥር 1224/2012 እንደተሻሻለው) 
ይጎብኙን፣ መረጃዎቻችንን ይከታተሉ 
Facebook | Twitter | YouTube| LinkedIn: @EthioHRC - https://ehrc.org/  
5 
25 
22. የንግድ አድራሻ ካስመዘገበበት አድራሻ ጋር መመሳሰለን፤ 
23. በመንግስት በኩሌ የሚቀርቡ የፍጆታ እቃዎች ሇሸማቾች ህ/ሥ/ማህበራት መቅረባቸውና በአግባቡ 
ሇሸማቹ መሠራጨታቸውን ይከታተሊሌ፣ 
24. በአዋጅ ሊይ በተሰጠው የግዜ ገደብ ውስጥ ሇንግድ ፈቃድ እገዳ ምክንያት የሆኑ ጉድሇቶችን 
መስተካከሊቸውን፤ 
25. ጅምሊ ከጅምሊ ችርቻሮ ከችርቻሮ በተመሳሳይ ደረጃ የሚደረግ ግብይት እይተፈጸመ ያሇመሆኑን 
መከታተሌ፣ መቆጣጠር፣ ሪፖርት ማቅረብ፣ በቢሮው አማካይነት በሚሰጠው ውሳኔ መሠረት 
ተግባራዊ ማድረግ፡፡   
11. ቁጥጥር የሚደረግበት ነጋዴ መብትና ግዴታ 
1. ነጋዴው የተቆጣጣሪውን ማንነት የሚገሌጽ መታወቂያ እና ከመስሪያ ቤቱ የተሰጠውን  
የክትትሌና ቁጥጥር ባሇሙያ መሆኑን የሚገሌጽ መታወቂያ ወረቀት የመጠየቅና የማየት 
መብት አሇው፡፡ 
2. የቁጥጥር ሥራውን በተመሇከተ ማንኛውን መረጃ የመጠየቅና የማግኘት መብት አሇው፡፡ 
3. ነጋዴው ሇክትትሌና ቁጥጥር ሥራ ሲጠየቅ የንግድ ሥራ ቦታውን በሥራ ሰዓት የመክፈት  
እና አስፈሊጊ ሆኖ ሲገኝ ከሥራ ሰዓት ውጪ ክፍት የማድረግ ግዴታ አሇበት፡፡ 
4. የንግድ ሥራ ፈቃድና ላልች ከንግድ ሥራ ጋር ተያያዥነት ያሊቸውን ማንኛውንም  
አግባብነት ያሊቸውን መረጃዎች ይዞ የመገኘት ግዴታ አሇበት፡፡ 
ክፍሌ አራት 
ስሇ አስተዳደራዊ እርምጃች  
12. በወረዳ የተመደበ የክትትሌ እና የቁጥጥር ባሇሙያ የሚውስዳቸው  አሰተዳደራዊ 
እርምጃዋች 
1. የንግድ ሥራ ፈቃድ ሳይኖረው በንግድ ስራ ሊይ ተሰማርቶ የሚገኝ ማንኛውም የንግድ    
መደብር ወይም ድርጅት ሊይ ሇቅርብ ኃሊፊው በፅሁፍ አሳውቆ በአዋጁ መሠረት የፅሑፍ 
ማሰጠንቀቂያ ይሰጣሌ፤ያሽጋሌ የወሰደውን አስተዳደራዊ እርምጃ ሇቅርብ ኃሊፊው በፅሑፍ 
ያሣውቃሌ፡፡  
2. የንግድ ሥራ ፈቃድ ሳያሳድስ ወይም በታገደ ወይም በተሰረዘ የንግድ ስራ ፈቃድ ሲነግድ    
10 
የተገኘ ማንኛውም ነጋዴ መደብር ወይም ድርጅት ሲያጋጥም በዚህ መመሪያ መሰረት ሇቅርብ 
ኃሊፊው በፅሑፍ አሳውቆ በአዋጁ መሠረት የፅሑፍ ማሰጠንቀቂያ ይሰጣሌ፤ያሽጋሌ 
የወሰደውን አስተዳደራዊ እርምጃ ሇቅርብ ኃሊፊው በፅሑፍ ያሣውቃሌ፡፡   
3. ባሇሙያው በዚህ አንቀጽ ንዑስ አንቀጽ 1 እና 2 ሊይ ከተጠቀሱት ጥፋቶች በስተቀር 
በቁጥጥር ወቅት የሚያጋጥሙትን ላልች ግኝቶች ሊይ አስተዳደራዊ እርምጃ መዉሰድ 
ሳይኖርበት በዚህ መመሪያ መሠረት ሇቅርብ ኃሊፊው በፅሑፍ ማሳወቅ አሇበት፡፡ 
13. የአስተዳደራዊ እርምጃ አወሳሰድ ሥርዓት 
1. የወረዳ የክትትሌና የቁጥጥር ባሇሙያ በሥራ ሊይ የተገኙ ጉድሇቶችን በመረጃና በሪፖርት 
በማጠናቀር ከውሳኔ ሀሳብ ጋር ሇቅርብ ሇኃሊፊው ያቀርባሌ፡፡ 
2. የወረዳ ጽህፈት ቤት በቀረበው የቁጥጥር ውጤት እና የውሳኔ ሀሳብ ሊይ በመመስረት እና 
መረጃ በማስደገፍ ከአዋጁ፣ ከደንቡ እና መመሪያ ጋር አገናዝቦ የራሱን ውሳኔ ሀሳብ ሇክፍሇ 
ከተማ ንግድ ጽህፈት ቤት ኃሊፊው ያቀርባሌ፡፡ 
3. የክፍሇ ከተማ ንግድ ጽህፈት ቤት ኃሊፊ ከቁጥጥርና ክትትሌ ባሇሙያዎች ያደረሰውን 
የቁጥጥር ውጤት እና ከወረዳ ንግድ ጽህፈት ቤት የቀረበሇትን የክትትሌና የቁጥጥር ውጤት 
ከውሳኔ ሀሳብ ጋር ሇቢሮው ይሌካሌ፡፡  
4. ቢሮው ከክፍሇ ከተማ የቀረበሇትን የክትትሌና የቁጥጥር ሪፖርት፣ ውጤት እና ማስረጃዎችን 
በመመርመር አስተዳደራዊ ውሳኔ ይሰጣሌ፣ ውሳኔውም እንዲፈፀም ሇክፍሇ ከተማ ንግድ 
ጽ/ቤት ትዕዛዝ ያስተሊሌፋሌ፡፡ 
14. ቅሬታ ስሇማቅረብ 
1. በዚሁ መመሪያ መሠረት የወረዳ ንግድ ጽህፈት ቤት በሚወሰደው አስተዳደራዊ እርምጃ ሊይ 
ቅሬታ ያሇው ማንኛውም ሰው ቅሬታውን ሇወረዳው ወይም ሇክፍሇ ከተማ ንግድ ጽህፈት 
ቤት ኃሊፊ በ10 የስራ ቀናት ውስጥ ማቅረብ ይችሊሌ፡፡ 
2. የወረዳ ወይም ክፍሇ ከተማ ንግድ ጽህፈት ቤት ሃሊፊ በ5 ቀናት ውስጥ ውሳኔውን ሇቅሬታ 
አቅራቢው በጽሁፍ ማሳወቅ አሇበት በ 5 ቀናት ውስጥ የጽህፈት ቤቱ ሃሊፊ ውሳኔውን 
ያሊሳወቅው ከሆነ ወይም በተሰጠው ውሳኔ ሊይ ቅር የተሰኘ ቅሬታ አቅራቢ ውሳኔው በደረሰው 
በ5 የስራ ቀናቶች ውስጥ በሃሊፊው የተሰጠውን ውሳኔ በማያያዝ ቅሬታውን ሇቢሮው ማቅረብ 
ይችሊሌ፡፡ 
11 
3. ቢሮው ቅሬታ በቀረበሇት በሁሇት ወር ጊዜ ውስጥ ውሳኔ መስጠት አሇበት፡፡ ቢሮው በሰጠው 
ውሳኔ ቅር የተሰኘ ቅሬታ አቅራቢ ውሳኔ በተሰጠ በሁሇት ወር ጊዜ ውስጥ ስሌጣን ሊሇው 
ፍርድ ቤት ይግባኝ ማቅረብ ይችሊሌ፡፡ 
ክፍሌ አምስት 
ሌዩሌዩ ድንጋጌዎች 
15. መመሪያውን ስሇማሻሻሌ 
ይህን መመሪያ ቢሮው እንደአስፈሊጊነቱ ሉያሻሽሇው ይችሊሌ፡፡ 
16. መመሪያው ስሇሚጸናበት ጊዜ 
ይህ መመሪያ በፍትህ ሚኒስቴር ተመዝግቦ በቢሮው ድህረ-ገፅ ከተጫነበት ቀን ጀምሮ የፀና ይሆናሌ፡፡   
አዲስ አበባ, 2016 ዓ.ም 
ቢኒያም ምክሩ 
የአዲስ አበባ ከተማ አስተዳደር ንግድ ቢሮ ኃሊፊ 
12 
አባሪ 1 ቅጽ 01 የሥራ ስምሪት ሰንጠረዥ 
ማናቸውም ሇክትትልና ቁጥጥር የሚወጡ የክትትልና የቁጥጥር ባሇሙያዎች ሇስራ 
ከመሰማራታቸው በፊት ይህን የስራ ስምሪት ቅጽ ከቅርብ የስራ ኃላፊያቸው ጋር 
የመሙላት ግዴታ አሇባቸው፡፡ 
1. የባሇሙያዎች ሙለ ስም 
1.1 አቶ/ወ/ሮ/ወ/ት ------------------------------------------------- 
1.2 አቶ/ወ/ሮ/ወ/ት ------------------------------------------------- 
1.3 አቶ/ወ/ሮ/ወ/ት ------------------------------------------------- 
2. ሇስራ የወጡበት ቀን--------------- ወር---------------  ዓ.ም--------------- ሰዓት------------- 
3. ባሇሙያዎቹ የተመደቡበት ክፍሇ ከተማ--------------ወረዳ---------- መንደር/ብሎክ---------- 
ካሇ ልዩ መሇያ--------------- የንግድ ቤት ቁጥር-------------- የነጋዴው/ የንግድ ድርጅት  
ስም------------------  
4. ባሇሙያዎቹ እንዲከታተለና እንዲቆጣጠሩ የተሰጣቸው የስራ ዓይነት ወይም ጉዳይ------   ------------------------------------------------------------------------------------------------------- 
5. ባሇሙያዎቹን ያሰማራ የቅርብ ኃላፊ ሙለ ስም------------------ፊርማ---------ቀን----------- 
6. ቁጥጥር የተደረገበት የንግድ መደብር ወይም ድርጅት ስራ አይነት------------------የንግድ  
ስራ ፈቃድ ቁጥር------------------ 
7. በክትትልና ቁጥጥር ወቅት የተገኘ ግኝት ወይም ጉዳይ----------------------------------------- ------------------------------------------------------------------------------------------------------------- 
8. በክትትልና ቁጥጥር ወቅት በመደብሩ ወይም በንግድ ድርጅቱ በስራ ላይ የተገኘ ሰው  
13 
ሙለ ስም-------------------- የስራ ድርሻ------------------የነጋዴው ሙለ ስም--------------------- 
9. በንግድ መደብር ወይም ድርጅቱ በ3 ወር ሇምን ያህል ጊዜ ክትትልና ቁጥጥር  
ተደርጎበታል?----------------------------------------------------- 
10. ቀደም ሲል መደብሩ ላይ ወይም የንግድ ድርጅቱ ላይ የተወሰደበት አስተዳደራዊ  
እርምጃ ካሇ ይገሇጽ-------------------------------------------------------------------------- 
11. በተወሰደበት አስተዳደራዊ እርምጃ መሰረት የተስተከሰከሇ ወይም የታረመ ጉዳይ ካላ  
ይገሇጽ----------------------------------------------------- 
12. በስራ ወቅት ያጋጠመ የተሇየ ጉዳይ ካሇ ይገሇጽ------------------------------------------- 
13. በስራው ላይ የሚሰጥ አስተያየት ----------------------------------------------------------- 
ከዚህ በላይ የተጠቀሰው ተግባር ትክክልና እውነት መሆኑን ያረጋገጡ ባሇሙያዎች  
ሙለ ስም                  ፊርማ                ቀን 
1. ------------------------------------    
2. -------------------------------------   
3. -------------------------------------   --------------------        ---------------------        ----------------------        ------------------------------- ------------------------------ -------------------------------- 
ከስራ ስምሪት በኃላ ይህን ቅጽ ከባሇሙያዎች የተረከበ የቅርብ የስራ ኃላፊ ሙለ ስም-------------------------------------- ፊርማ--------------- ቀን-------------- 
14 
